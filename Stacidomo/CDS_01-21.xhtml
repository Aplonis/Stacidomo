<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>21</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 21 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 21</h2>

<p>La arbosuproj malproksime superaj muĝetis en la pliiĝanta vento. Antaŭe, unu grandega kreskaĵ-amaso de <a id="kanu" href="CDS_01-V.xhtml#kanu">kanua</a> betulo, Inok sciis, kreskas sur la rando de eta klifo kio falas dudek futojn, aŭ iom pli, kaj ĉe tie oni devas turniĝi dekstren por ĉirkaŭiri ĝin kaj daŭrigi suben laŭ la montetflanko.</p>
			
<p>Inok turniĝis iomete kaj ekrigardis trans la ŝultro. Lusi sekvis proksime poste. Ŝi ridetis al li kaj faris geston por indiki, ke ŝi ĝustas. Li faris moviĝon por indiki, ke ili devas turniĝi dekstren, ke ŝi devas sekvi proksime. Kvankam, li pensis al si, probable ne estas necese; ŝi konas la montetflankon same bone, eble eĉ pli bone, ol li mem konas ĝin.</p>
			
<p>Li turniĝis dekstren kaj sekvis laŭ la rando de la ŝtona klifo, venis al la rompejo kaj stumblante subeniris por atingi la klinejon suban. De iomete dekstre li aŭdis la murmuron de rapide fluanta rivereto kiu falfluis suben laŭ la roka ravino de la fonto sube de lia kampo.</p>
			
<p>La montetflanko klinĝis pli krute nun kaj li gvidis laŭ vojo kiu transiris flanken suben sur la kruteco.</p>
			
<p>Estas amuze, li pensis, ke eĉ en la mallumo li povas rekoni kelkajn naturajn formaĵojn — jen la malrekta blanka kverko kiu tordis sin, pendanta je freneza angulo super la kruteco de la monteto; la eta arbareto el masivaj ruĝaj kverkoj kio kreskas el rondaĵo de subenfalintaj rokoj, tiel lokitaj, tiel ke neniu hakisto jam eĉ provis faligi ilin; la eta marĉo, plena de <a id="tife" href="CDS_01-V.xhtml#tife">tifeoj</a>, kio situis nete en eta teraso enskulptita sur la montetflanko.</p>
			
<p>De tre malproksime sube, li atentiĝis pri fenestra lumo kaj turniĝis, celante tion. Li rigardis retroen trans ŝultro trovante, ke Lusi sevis proksime poste.</p>
			
<p>Ili venis al kruda barilo el stangoj kaj rampis tra ĝi kaj nun la grundo pliplatiĝis.</p>
			
<p>Ie sube hundo bojis en la mallumo kaj alia ekbojadis kun li. Aliaj kuniĝis en la bojado kaj la hundraro alvenis kurantaj en verso supren laŭ la deklivo al ili. Tiuj alvenis en rapidaĵo el piedoj, kuris flanke ĉirkaŭ Inok kaj la lanterno por ĵeti sin ĉiuj al Lusi — subite transformiĝintaj al bonveniga komitato anstataŭ trupo gardistara. Ili suprenstaris dupiede, en miksita amaso el hundoj. Ŝiaj manoj etendiĝis kaj karesis al ili la kapojn.  Kvazaŭ responde al signalo, ili ekiris rapidantaj en feliĉa petolado, ĉirkraŭirantaj en cirklo por alveni refoje.</p>
			
<p>Je mallonga distanco post la stangobarilo estis vegetaĵa ĝardeno kaj Inok gvidis transen, zorge sekvanta vojeton inter la vicoj. Poste ili trovis la korton kaj antaŭ ili staris la domo, disfalanta, subfleksanta strukturo, ĝiaj randolinioj malaperintaj en la mallumo, la kuirejaj fenestroj lumantaj per mola, varmeta lamplumo.</p>
			
<p>Inok transiris la korton al la kuireja pordo kaj frapis. I aŭdis piedojn venantajn trans la kuireja pordo.</p>
			
<p>La pordo malfermiĝis kaj Panjo Fiŝer staris kadre lumigita de malantaŭe, granda, alta, osta virino vestita en io, kio estis pli sako ol jupo.</p>
			
<p>Ŝi fiksrigardis al Inok, duone timigita, duone defiema. Tiam, malantaŭ li, ŝi vidis la knabinon.</p>
			
<p>“Lusi!” ŝi kriis.</p>
			
<p>La knabino venis antaŭen ekrapidante kaj ŝia patrino kaptis ŝin inter la brakoj.</p>
			
<p>Inok metis sian lanternon sur la grundon, metis la fusilon suben de brako, kaj transiris la sojlon.</p>
			
<p>La familio estis kuniĝinta ĉe vespermanĝo, sidanta ĉirkaŭ granda ronda tablo lokita meze en la kuirejo. Ornama olea lampo staris en la centro de la tablo. Hank estis stariĝinta, sed liaj tri filoj kaj la nekonato ankoraŭ sidadis.</p>
			
<p>“Do, vi portis ŝin hejmen,” diris Hank.</p>
			
<p>“Mi trovis ŝin,” Inok diris.</p>
			
<p>“Ni ĉesis serĉadi ŝin nur antaŭ iometa tempo,” Hank diris al li. “Ni planis eliri refoje.”</p>
			
<p>“Ĉu vi memoras tion, kion vi diris al mi ĉi posttagmeze?” demandis Inok.</p>
			
<p>“Mi diris al vi multajn aferojn.”</p>
			
<p>“Vi diris al mi, ke mi havas la diablon en mi. Levu vian manon kontraŭ la knabinon unu fojon plu, kaj mi promesas, ke mi montros al vi ja tiom, kiom multe da diablo estas en mi.”</p>
			
<p>“Vi malpovas <a id="bluf" href="CDS_01-V.xhtml#bluf">blufi</a> al mi,” Hank fiere fanfaronis.</p>
			
<p>Sed la viro ja timis. Tio montriĝis en la malstrikteco de lia vizaĝo, la strikteco de lia korpo.</p>
			
<p>“Mi seriozas,” Inok diris. “Vi ja provu je mi kaj trovu.”</p>
			
<p>La du viroj staradis momenton, frontantaj unu la alian, tiam Hank sidiĝis.</p>
			
<p>“Ĉu vi kunsidos kun ni je manĝaĵoj?” li demandis.</p>
			
<p>Inok kapneis.</p>
			
<p>Li alrigardis la nekonaton. “Ĉu vi estas la ĝinsengista viro?” li demandis.</p>
			
<p>La viro kapjesis. “Jen tio, kiel oni nomas min.”</p>
			
<p>“Mi volas paroli kun vi. Ekstere.”</p>
			
<p>Klaŭd Luiso stariĝis.</p>
			
<p>“Vi ne devas iri,” diris Hank. “Li ne rajtas devigi vin iri. Li povas alparoli vin ja ĉi tie.”</p>
			
<p>“Mi ne agaciĝas,” diris Luiso. “Fakte, mi volas paroli kun li. Vi estas Inok Valso, ĉu ne?”</p>
			
<p>“Li ja estas tiu,” diris Hank. “Decas, ke li estus mortinta pro maljunuliĝo antaŭ ol kvindek jaroj. Sed rigardu lin. Li havas la diablon en li. Mi diras tiel al vi, ke li kaj la diablo havas kontrakton.”</p>
			
<p>“Hank,” Luiso diris, “ĉesu paroli.”</p>
			
<p>Luiso venis ĉirkaŭ la tablon kaj eliris la pordon.</p>
			
<p>“Bonan nokton,” Inok diris al la certeraj el ili.</p>
			
<p>“Sinjoro Valso,” diris Panjo Fiŝer, “dankon pro hejmenporti mian filinon. Hank neniam batos ŝin plu. Mi povas promesi al vi tion. Mi certigos pri tio.”</p>
			
<p>Inok iris eksteren kaj fermis la pordon. Li ektenis supren la lanternon. Luiso estis iomete for en la korto. Inok iris al li.</p>
			
<p>“Ni paŝadu for iomete,” li diris.</p>
			
<p>Ili haltis ĉe la rando de la ĝardeno kaj turniĝis por fronti unu la alian.</p>
			
<p>“Vi spione rigardadis min,” diris Inok.</p>
			
<p>Luiso kapjesis.</p>
			
<p>“Ĉu oficiale? Aŭ nura trudemo?”</p>
			
<p>“Oficiale, mi timas. Mia nomo estas Klaŭd Luiso. Ekzistas nekia kialo, pro kio mi ne informu vin — mi estas C.I.A.”</p>
			
<p>“Mi estas nek perfidulo nek spiono,” Inok diris.</p>
			
<p>“Neniu kredas, ke vi estas. Ni nur rigardadas vin.”</p>
			
<p>“Vi scias pri la tombejo, ĉu?”</p>
			
<p>Luiso kapjesis.</p>
			
<p>“Vi prenis ion elde tombo.”</p>
			
<p>“Jes,” diris Luiso. “Ek tiun kun la stranga tomboŝtono.”</p>
			
<p>“Kie ĝi estas?”</p>
			
<p>“La korpon, vi volas diri. Ĝi estas en Vaŝintono.”</p>
			
<p>“Maldecas, ke vi prenis ĝin,” Inok diris, seriozege. “Vi kaŭzis multegan problemon. Vi devas remeti ĝin. Tiel rapide, kiel vi povos.”</p>
			
<p>“Por tio necesos iom da tempo,” diris Luiso. “Oni devas porti ĝin aviadile. Dudek kvar horoj, eble.”</p>
			
<p>“Ĉu tio estas la pleja rapido kion vi povas?”</p>
			
<p>“Eble mi povos fari pli bone.”</p>
			
<p>“Faru ja kiel eble plej bone. Estas gravege, ke vi remetu tiun korpon.”</p>
			
<p>“Mi tion faros, Valso. Mi ne sciis…”</p>
			
<p>“Kaj, Luiso.”</p>
			
<p>“Jes.”</p>
			
<p>“Ne provu ludi trompon. Ne aldonu ion ajn plusan. Nur faru tion, kion mi diras. Mi estas provanta reagi rezone ĉar tio estas la nura deca respond. Sed se vi estus provonta ion ajn trompan…”</p>
			
<p>Li etendis manon kaj ektenis la ĉemizo-fronton de Luiso, tordante la ŝtofon striktige.</p>
			
<p>“Ĉu vi komprenas min, Luiso?”</p>
			
<p>Luiso neniel reagis. Li  ne provis tiri sin for.</p>
			
<p>“Jes,” li diris. “Mi komprenas.”</p>
			
<p>“Kial, do, vi faris ion tiel diablan?”</p>
			
<p>“Mi havas okupo-taskon.”</p>
			
<p>“Jes, okupon. Por rigardadi al mi. Ne por ŝteli elde tomboj.”</p>
			
<p>Li maltenis la ĉemizon.</p>
			
<p>“Informu min,” diris Luiso, “tiu aĵo en la tombo. Kio ĝi estis?”</p>
			
<p>“Tio estas neniu afero propra al vi,” Inok diris al li, amare. “Remeto de tiu korpo estas. Ĉu vi certas, ke vi povas tion fari? Nenio obstaklas al vi, ĉu?”</p>
			
<p>Luiso neis per la kapo. “Nenio ajn. Mi telefonos tuj tiam, kiam mi ekestos ĉe telefono. Mi informos al ili, ke la afero estas ja nepre farenda.”</p>
			
<p>“Ĝi estas ja tiel,” diris Inok. “Remeti tiun korpon estas la plej gravega tasko de via tuta vivo. Ne forgesu tion dum eĉ minuto. Ĝi afektas ĉiujn sur Tero. Vin kaj min kaj ĉiujn. Kaj se vi estus misfaronto, vi estus respondonta al mi mem pri tio.”</p>
			
<p>“Ĉu per tiu fusilo?”</p>
			
<p>“Eble,” Inok diris. “Ne ludu infane. Ne imagu, ke mi estus hezitonta mortigi vin. En tiu ĉi situacio, mi estus mortonta iujn ajn — absolute iun ajn.”</p>
			
<p>“Valso, ĉu estas io ajn, kion vi povas informi al mi?”</p>
			
<p>“Nenion ajn,” diris Inok.</p>
			
<p>Li suprenprenis la lanternon.</p>
			
<p>“Ĉu vi iros hejmen?”</p>
			
<p>Inok kapjesis.</p>
			
<p>“Ŝajne ne agacas al vi, ke ni rigardadas vin.”</p>
			
<p>“Ne,” Inok diris al li. “Ne pro via rigardado. Nur pri via altrudo. Reportu tiun korpon kaj daŭrigu vian rigardadon se tiel vi volos. Sed ne puŝu min eĉ iomete. Ne premu min. Tenu viajn manojn for de mi. Tuŝu nenion.”</p>
			
<p>“Sed je la Dio, viro, io estas ja okazanta. Certe vi povas diri al mi iomete da io.”</p>
			
<p>Inok hezitis.</p>
			
<p>“Donu iometan ideon,” diris Luiso, “pri tio, kion ĉio ĉi temas. Ne la detalojn, nur…”</p>
			
<p>“Vi reportu tiun korpon,” Inok diris al li, malrapide, “kaj eble tiam ni povos paroli refoje.”</p>
			
<p>“Ĝi remetiĝos,” diris Luiso.</p>
			
<p>“Se ĝi ne remetiĝos,” diris Inok, “vi estas preskaŭ jam mortigita nun.”</p>
			
<p>Turniĝante, li iris trans la ĝardenon kaj ekiris supren laŭ la monteto.</p>
			
<p>En la korto, Luiso staradis dum longa tempo, rigardanta la lanternon saltetantan ĝis ĝi malaperis.</p>

<p class="center">
<a href="CDS_01-22.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="x" href="CDS_01-V.xhtml#"></a>
<p class="left"><a id="" href="CDS_01-21.xhtml#"><b></b></a>  <i>~EB ; ~BeE </i></p>
</div>
-->

</body></html>
