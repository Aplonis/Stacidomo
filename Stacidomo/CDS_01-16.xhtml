<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>16</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 16 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 16</h2>


<p>Inok stariĝis de la skribtablo kaj portis la registran libron remete al la breto kaj glitigis ĝin ĝustaloke.</p>

<p>Li turniĝis kaj staradis heziteme.</p>

<p>Aferoj farindaj atendis lin. Farindas, ke li legu la ĵurnalojn. Farindas, ke li enskribu sian taglibron. Estis kelke da paperoj en la plejnovaj eldonoj de la <i>Ĵurnalo de Geografia Esplorado</i> kiuj bezonas lian rigardon.</p>

<p>Sed li ne entuziasmis pri iuj ajn el tiuj. Restis tro multaj aferoj pripensindaj, tro multaj prizorgindaj, tro multo bedaŭrinda.</p>

<p>La rigardistoj ankoraŭ restis ekstere. Li estis perdinta siajn ombrulojn. Kaj la mondo estis proksimiĝanta la randon de milito.</p>

<p>Kvankam, eble maldecas, ke li prizorgadas tion, kio okazos al la m ondo. Daŭre eblas, ke li povus forĵuri la mondon, rezigni sin el de la homa raso iam ajn, kiam li volus. Se li neniam estus elironta ekstere, se li neniam malfermus la pordon, per tio ne estus diferenco al li, kion ajn la mondo faros, aŭ kio okazos al ĝi. Ĉar li jam havis mondon. Li havis pli grandan mondon ol iu ajn ekster tiu ĉi stacio iam ajn prisonĝis. Li ne bezonis Teron.</p>

<p>Sed eĉ tiam, kiam li ekpensis pri tio, li sciis, ke li ne povus tenadi fikse tian decidon. Ĉar, en tre stranga kaj humora maniero, li ankoraŭ ja bezonadis la Teron.</p>

<p>Li paŝadis transĉambre al la pordo kaj parolis la frazon kaj la pordo malfermiĝis. Li paŝadis en la ŝedon kaj ĝi malfermiĝis malantaŭ li.</p>

<p>Li iris ĉirkaŭ la eksteran angulon de la domo kaj sidiĝis sur la ŝtuparo kio kondukas supren al la verando.</p>

<p>Ĉi tie, li pensis, estis kie la tuta afero komenciĝis. Li estis sidanta ĉi tie tiun someran tagon longe antaŭe kiam la steloj etendiĝis trans vastaj golfoj da kosmo kaj metis fingron sur lin.</p>

<p>La suno lokiĝis multe malsupren en la okcidento kaj baldaŭ vesperiĝos. Jam la varmeco de la tago estis malpliĝanta, kun iometa, malvarmeta venteto venanta milde el tiu valeto kiu kondukas suben al la rivera valo. Suben trans la kmpo, ĉe la rando de la arbaro, korvoj estis rondirantaj en la ĉielo kaj <a id="grak" href="CDS_01-V.xhtml#grak">grakantaj.</a></p>

<p>Estus malfacile, li sciis, fermi la pordon kaj teni ĝin fermita. Mafacile ne plu senti la sunon aŭ venton refoje, neniam koni la odoron de la ŝanĝiĝantaj sezonoj dum ili venas trans la tersurfacon. Viroj, li diris  al si, neniam pretas pri tio. Homoj ankoraŭ ne fariĝis estulo de sia propra kreita medio tiel tute, ke li povus disiĝi tute disde la fizikaj karakterizoj de sia hejma planedo. Homo bezonas sunon kaj teron kaj venton por resti homo.</p>

<p>Estus bone, ke li faru tion ĉi pli ofte, elvenu ĉi tien kaj sidadu, faranta nenion, nur rigardanta, vidanta la arbojn kaj ka riveron ĉe la okcidento kaj la bluon de la Iovaaj montetoj trans la Misisipio, rigardanta la korvojn rondirantajn en la ĉielo kaj grakantaj, kaj la kolombojn fiere paŝantajn sur la plafonan suprotrabon de la bestodomego.</p>

<p>Estus valore, ke ĉiutage li faru tion, ĉar kio estus plua horo da maljuniĝado? Ne estas necese, ke li konservu siajn horojn — ne nun necesas tio. Eble venos tiama tempo, kiam li tre ĵaluziĝos pri ili, kaj tiam, kiam tiu tago alvenos, li tiam konservegos la horojn kaj minutojn, eĉ la sekundojn, en tiel eble pla avara maniero, kiel li povos.</p>

<p>Li aŭdis sonon de kurantaj piedoj dum ili venas ĉirkaŭ la foran angulon de la domo, stumblanta, elĉerpita kurado, kvazaŭ de iu kiu estus kuradinta de longa distanco.</p>

<p>Li saltis stariĝe kaj paŝegis elen sur la korto por vidi pri kiu povas esti, kaj la kuranto venis stumblanta al li, kun siaj brakoj etendantaj. Li etendis brakon kaj kaptis ŝin je ŝia proksimiĝo al li, tenanta ŝin proksime kontraŭ si, por ke ŝi ne falu.</p>

<p>“Lusi!” li kriis. “Lusi! Kio okazis, infano?”</p>

<p>Liaj manoj kontraŭ ŝia dorso estis varmetaj kaj gluecaj kaj li prenis unu el ili for de ŝi, kaj vidis, ke ĝi ŝmiriĝis de sango. La dorso de ŝia jupo, li vidis, estis malsekega kaj malhela.</p>

<p>Li ektenis ŝin je la ŝultroj kaj puŝis ŝin for de si, por ke li povu vidi ŝian vizaĝon. Ĝi malsekis pro plorado kaj estis teruriĝo en ŝia vizaĝo — kaj petegado pro teruriĝo.</p>

<p>Ŝi tiris sin for de li kaj turniĝis. Ŝiaj manoj leviĝis kaj glitigis suben la jupon de sur siaj ŝultroj kaj lasis ĝin fali duone suben laŭ la dorso. La karno de la ŝultroj montris rubandojn el longaj tranĉoj, el kiuj ankoraŭ fluetadis sango.</p>

<p>Ŝi tiris supren la jupon refoje, kaj turniĝis alfronti lin. Ŝi signalis petegan geston kaj montris retroen suben laŭ la monteto, al la direkto de la kampo kiu etendiĝas suben al la arbaro.</p>

<p>Estis moviĝado tie, iu venanta supren tra la arbaro, preskaŭ ĉe la rando de la malnova, ne plu nekultivita kampo.</p>

<p>Devas esti, ke ankaŭ ŝi vidis tion, ĉar ŝi venis proksimen al li, tremetanta, serĉanta ŝirmadon de li.</p>

<p>Li kliniĝis kaj levis ŝin en siaj brakoj kaj kuris cele al la ŝedo. Li parolis la frazon kaj la pordo malfermiĝis kaj li paŝis en la stacion. Malantaŭe de li, li aŭdis ke la pordo glitis fermiĝe.</p>

<p>Enirinte, li staradis tie, kun Lusi Fiŝer kurbe tenanta en siaj brakoj, kaj eksciis, ke tio kion li ĵus faris estis grandega eraro — ke ĝi estas io, kio en sobra momento, li neniam estus farinta, ke se li estus doninta al la afero duan pripenson, li ne estus farinta ĝin.</p>

<p>Malgraŭ tio, li estis aganta impulse, sen ajna penso. La knabino petis ŝirmiĝon kaj ĉi tiel ŝi havas ŝirmiĝon, kie nenio en la mondo povus iam ajn ataki ŝin. Sed ŝi estas homa estulo, kaj neniu homa estulo, krom li mem, rajtas iam ajn trasiri la <a id="sojl" href="CDS_01-V.xhtml#sojl">sojlon.</a></p>

<p>Kaj post fariĝi, ne plu estas eble ŝanĝi tion. Transirinte unufoje la sojlon, la afero ne eblas, ke oni poste mafaru.</p>

<p>Li portis ŝin trans la ĉambron kaj metis ŝin sur la sofon, post paŝis retroen. Ŝi sidadis tie, rigardanta supren al li, ridetanta tre malforte, kvazaŭ ŝi ne certis pri tio, ĉu ŝi rajtas rideti en loko kia tiu ĉi. Ŝi levis manon kaj provis forviŝi la larmojn kiuj estis sur la vangoj.</p>

<p>Ŝi rigardis kurioze ĉirkaŭ la ĉambro kaj ŝia buŝo formiĝis en O de miriĝo.</p>

<p>Li kaŭris suben kaj frapetis la sofon kaj skuis fingron al ŝi, esperanta, ke ŝi eble komprenos, ke li volas, ke ŝi restadu ĉi tie, ke ŝi malrajtas iri nenien alien. Li gestis per svinga brako por indiki la tutan alian parton de la stacio kaj kapneis tiel serioze, kiel li povis.</p>

<p>Ŝi rigardis lin, fascinita, kaj poste ŝi ridetis kaj kapjesis tiel, kvazaŭ ŝi komprenis.</p>

<p>Li etendis kaj prenis unu ŝiajn manojn en la propra, kaj tenanta ĝin, frapetis ĝin tiel facile zorge, kiel li povis, provante certigi al ŝi, volane komprenigi ŝin pri tio, ke ĉio estos bone, kondiĉe ke ŝi restadu precize tie, kie ŝi estas.</p>

<p>Ŝi ja ridas nun, ne scivolante, ŝajne, ĉu estus ajna kialo, pro kio ŝi ne ridetu.</p>

<p>Ŝi etendis sian liberan manon kaj faris etan flirtan geston indike pri la antaŭ-sofa tableto, kun ĝia ŝarĝo da fremdaj aferoj.</p>

<p>Li kapjesis, kaj ŝi ektenis unu el ili, turnante ĝin admire en sia mano.</p>

<p>Li stariĝis kaj iris al la muro por subenpreni la fusilon.</p>

<p>Poste li eliris eksteren por alfronti tion, kio ajn estis ĉasanta ŝin.</p>


<p class="center">
<a href="CDS_01-17.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="x" href="CDS_01-V.xhtml#"></a>
<p class="left"><a id="" href="CDS_01-16.xhtml#"><b></b></a>  <i>~EB ; ~BeE </i></p>
</div>
-->

</body></html>
