<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>6</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 6 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
<style>
.journal_ref {
  font-family: "Liberation Sans", sans-serif;
  color: DarkRed;
  font-size: Smaller;
}
</style>
</head>
<body>

<h2>Ĉapitro 6</h2>

<p>Li estis sidanta sur la ŝtupoj kaj estis posttagmezo. Li rigardis la grandajn blankajn tondroŝtormajn nubegojn kiuj amasiĝis trans la rivero malantaŭ la montetoj de <a id="Iovao" href="CDS_01-V.xhtml#Iovao">Iovao.</a> En la kokokorto sesopo da malordaspektaj kokoj gratis la grundon senentuziasme, precipe por la nura kutimo, ŝajne, anstataŭ ajna espero, ke ili trovos manĝaĵon. La sono de la flugiloj de paseroj, dum ili flugis inter la bestodoma tegmento kaj la arbustaro el <a id="lonicer" href="CDS_01-V.xhtml#lonicer">lonicero</a> kiu randis la kampon trans la vojo, estis malagrabla, seka sono, kvazaŭ la plumoj de iliaj flugiloj rigidiĝis pro varmo.</p>

 <p>Li sidadis ĉi tie, kaj li pensis, fiksrigardanta al la tondronuboj tiam, kiam estis laboro farenda — maizo bezonanta plugadon, kaj fojno kio bezonas ŝirmĝon kaj faruno por rikolti kaj kunligi.</p>

<p>Ĉar malgraŭ tio, kio okazis, viro tamen havas vivon por esti vivata, tagojn por trapasi tiel bone, kiel eble oni povas. Tio estas leciono, li rememorigis sin mem, pri kiu decis, ke li jam estis lerninta en ĉiom ĝia pleneco dum la pasintaj kelkaj jaroj. Sed milito, iel, malsamis al tio, kio ĉi tie okazis. En milito oni sciis kaj atendis ĝin kaj estis preta pri tio, kiam ĝi okazos, sed tiu ĉi ne estis la milito. Tiu ĉi estis la paco, kien li estis reveninta. Viro rajtas atendi, ke en la mondo de paco vere estus paco tia, kia barilo obstaklanta for de li la violencon kaj la hororon.</p>

<p>Nun li estis sola, kiel neniam antaŭe li estis sola. Nun, se iam ajn, povus esti nova komenco; nun, eble, devus esti nova komenco. Sed sendepende de tio, ĉu estis tie, sur la hejmaj kampoj, aŭ en iu alia loko, ĝi ankoraŭ estus komenco amara kaj korŝira.</p>

<p>Li sidadis sur la ŝtuparo, kun la pojnoj apoge sur la genuoj, kaj rigardis la tondronubojn amasiĝi en la okcidento. Eble estis aŭguro pri pluvo, kaj la lando ja soifis por pluvo — aŭ eble pri nenio, ĉar super la rivero-valoj la ventaj kurentoj estis hazardaj kaj ne estis eble, ke homo povu prognozi tion, kien la nuboj bloviĝos.</p>

<p>Li ne vidis la vojaĝanton ĝis tiam, kiam li turniĝis alvene ĉe la barilopordo. Li estis alta kaj long-membra kaj liaj vestoj kovriĝis de polvo, kaj evidentis laŭ lia aspekto, ke li jam paŝis longan vojon. Li alvenis laŭ la paŝvojo kaj Inok sidis atendanta lin, rigardanta lin, sed ne moviĝanta de sur la ŝtuparo.</p>

<p>“Bonan tagon, sinjoro,” Inok diris fine. “Estas varma tago por esti marŝanta. Venu sidadi ioman tempon.”</p>

<p>“Tute vole,” diris la nekonato. “Sed unue, mi petas, ĉu mi rajtas havi trinkon de akvo?”</p>

<p>Inok leviĝis por stari. “Venu sekve,” li diris. “Mi elpumpos freŝan kvanton por vi.”</p>

<p>Li iris malsupren trans la bestokorto ĝis li atingis la pumpilon. Li malpendigis la kuleregon de tiu loko kie ĝi pendis de ŝraŭbo kaj transdonis ĝin al la viro. Li ektenis la stangon de la pumpilo kaj funkciigis ĝin supren kaj malsupren.</p>


<p>“Lasu ĝin fluadi ioman tempon,” li diris. “Bezoniĝas iom da tempo por ke ĝi bone malvarmetiĝi.”</p>

<p>La akvo ŝprucis el la pumpbuŝo, fluante sur la tabulojn kiuj formis la kovrilon de la puto. Ĝi venis ondŝpruce dum Inok funkciigis la stangon.</p>

<p>“Ĉu vi pensas,” demandis la nekonato, “ke eble pluvos?”</p>

<p>“Oni ne povas prognozi,” diris Inok. “Necesas, ke ni atendu por vidi.”</p>

<p>Estis io strangeta pri tiu ĉi vojaĝanto kio maltrankviligis lin. Nenio, fakte, al kio oni povus indiki, sed certa strangeco kio estis neprecize malkvietiga. Li rigardis lin detale dum li pumpadis kaj decidis, ke probable la oreloj de tiu ĉi nekonato estis iomete tro pintaj ĉe la supro, sed tiam kulpigis la imagon, ĉar tuj poste, kiam li rigardis refoje ili ŝajnis normalaj.</p>

<p>“Mi kredas,” diris Inok, “ke la akvo estas jam nun malvarma.”</p>

<p>La vojaĝanto mallevis la kuleregon kaj atendis ke ĝi pleniĝos. Li ofertis ĝin al Inok. Inok kapneis.</p>

<p>“Vi unue. Vi bezonas ĝin pli ol mi.”</p>

<p>La nekonato trinkadis soifege kaj kun multa suĉbruo, iom da akvo malŝpare verŝita de la buŝflankoj.</p>

<p>“Ĉu plua?” demandis Inok.</p>

<p>“Ne, dankon,” diris la nekonato. “Sed mi replenigos la kuleregon por vi se vi tion volas.”</p>

<p>Inok pumpadis, kaj kiam la kulerego pleniĝis, la nekonato transdonis ĝin al li. La akvo estis malvarma kaj Inok, ĝuste tiam ekkonscia pri sia soifo, eltrinkis ĝin preskaŭ malplenige.</p>

<p>Li pendigis la kuleregon sur ĝian ŝraŭbon kaj diris al la viro, “Nun, ni komencu tiun sidadon.”</p>

<p>La nekonato ridetis. “Mi bezonas iom da tio,” li diris. Inok tiris ruĝan kaptukon el sia poŝo kaj viŝis la vizaĝon. “La aero dike varmetiĝas,” li diris, “tuj antaŭ ol pluvos.”</p>

<p>Kaj viŝante al si la vizaĝon, tuj li eksciis pri tio, kion li sentis maltrankviliga pri la vojaĝanto. Malgraŭ liaj malordaj vestoj kaj polvo-kovritaj ŝuoj, kiuj atestis pri longa paŝado, malgraŭ la varmo de tiu ĉi antaŭ-pluva tempo, la nekonato ne ŝvitis. Li aspektis tiel freŝa kaj malvarmeta kvazaŭ li estis kuŝanta je sia ripozo sub arbo en printempo.</p>

<p>Inok remetis la kaptukon en sian poŝon kaj ili paŝadis reen al la ŝtuparo kaj tie sidiĝise, unu apud la alia.</p>

<p>“Vi vojaĝis longan distancon,” diris Inok, facile enŝov-demandanta.</p>

<p>“Ja tre longe,” la nekonato diris al li. “Mi estas for de la hejmo je distanco ja rimarkinda.”</p>

<p>“Kaj vi havas longan distancon por ankoraŭ veturi plu?”</p>

<p>“Ne,” la nekonato diris, “Mi kredas, ke mi jam atingis tiun lokon, kien mi estis aliranta.”</p>

<p>“Ĉu vi volas diri…” demandis Inok, kaj lasis pendi la demandon.</p>

<p>“Mi volas diri, ĝuste ĉi tie,” diris la nekonato, “sidanta sur tiuj ĉi ŝtupoj. Mi serĉadis viron, kaj mi kredas, ke tiu viro estas vi. Mi ne sciis lian nomon aŭ kien mi serĉadu lin, sed mi certis, ke iun tagon mi lin trovos.”</p>

<p>“Sed min,” Inok diris, mirigita. “Kial vi serĉadu min?”</p>

<p>“Mi estis serĉanta viron konsistantan el pluraj aspektoj. Unu el liaj aspektoj estis, ke li devus esti suprenrigardinta al la steloj scivolanta pri tio, kio ili estis.”</p>

<p>“Jes,” diris Inok, “tion mi foje faris. Multajn noktojn, tendumante sur kampoj, mi kuŝadis inter blankedoj kaj rigardis supren al la ĉielo, rigardante la stelojn kaj scivolante pri kio ili estis kaj pri kiel ili tie metiĝis kaj, plej grave el ĉio, kial ili tie metiĝis. Mi estos aŭdomta kelkajn diri, ke ĉiu el ili estas plua suno tia, kia la suno kiu brilas sur la teron, sed mi ne certas pri tio. Mi supozas, ke neniu scias tre multe pri ili.”</p>

<p>“Ekzistas kelkaj,” la nekonato diris, “kiuj scias multon pri ili.”</p>

<p>“Vi, eble,” diris Inok, iomete mokanta, ĉar la nekonato ne aspektis kiel viro kiu estus scianta multon pri io ajn.</p>

<p>“Jes, mi,” la nekonato diris. “Kvankam mi scias ne tiom multe, kiom multaj aliaj scias.”</p>

<p>“Mi foje scivolis,” Inok diris, “se la steloj estas aliaj sunoj, ĉu eble ne estas aliaj planedoj kaj aliaj popoloj ankaŭ.”</p>

<p>Li memoris pri esti sidanta ĉirkaŭ tenduma fajro iun nokoton, babilante kun la aliaj virkunuloj por forpasigi la tempon. Kaj iun fojon li menciis sian ideon pri tio, ke eble estus aliaj popoloj sur aliaj planedoj ĉirkaŭirantaj aliajn sunojn kaj la kunuloj ĉiuj mokis lin, kaj dum tagoj poste priridadis lin, tiel ke li neniam poste menciis ĝin. Ne estis grave, ĉar li mem ne tenis fortan prikredon; neniam ĝi estis pli ol apudfajra pripensaĵo.</p>

<p>Kaj nun li ĵus menciis ĝin refoje, kaj al tuta nekonato. Li scivolis pri kial li faris.</p>

<p>“Ĉu vi kredas tion?” demandis la nekonato.</p>

<p>Inok diris, “Ĝi estis nur sencela pensaĵo.”</p>

<p>“Ne tute sencela,” diris la nekonato. “Ja ekzistas aliaj planedoj kaj ja aliaj popoloj. Mi estas unu el ili.”</p>

<p>“Sed vi…” kriis Inok, kaj ŝokiĝis al silentiĝo.</p>

<p>Ĉar la vizaĝo de la nekonato jam fendiĝis kaj komencis apartiĝi ambaŭflanken, kaj sube de ĝi estis ekvido de alia vizaĝo kiu ne estis homa vizaĝo.</p>

<p>Kaj eĉ dum la falsa homa vizaĝo forfaliĝis disde tiu alia vizaĝo, grandega ekbriliĝo fulma iris krakadsone trans la ĉielo kaj peza kraŝo de tondro ŝajne skuis la teron, kaj de malproksime li aŭdis la rapide alvenantan pluvon dum ĝi kuregis trans la montetaro.</p>


<p class="center">
<a href="CDS_01-07.xhtml">
	<img class="break" alt="***" src="images/break.png"/>
</a>
</p>

<!--
<div class="xxx"><a id="" href="CDS_01-V.xhtml#"></a>

<p class="left"><a id="" href="CDS_01-06.xhtml#"><b></b></a>  <i>~EB ; ~BeE </i></p>

</div>
-->

</body></html>
