<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>14</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 14 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 14</h2>

<p class="cursive">Juli 12, 1915 — alvenintaj ĉiposttagmeze (3:20 PTM) kivn estuloj el Vego XXI, la unuaj el ilia tipo trapasantaj ĉi tiun stacion. Ili estas dugambaj kaj hom-formaj, kaj oin impresiĝas per la ideo, ke ili ne estas el karno — ke karno estus tro kruda substanco por tiaj uloj kiaj ili estas — sed, kompreneble, ili ja estas el karno, same kiel iu ajn. Ili lumas, ne per videbla lumo, sed ekzistas ĉirkaŭ ili ajna lum-brumo kio sekvas ilin ĉien ajn kie ili estas.</p>

<p class="cursive">Ili estis, mi konkludis, seksan grupon, la kvinopo el ili, kvankam mi ne tre certas, ke mi komprenas, ĉar la afero estas tre konfuza. Ili estis feliĉaj kaj afablaj kaj ili portis kun si facilan etoson de amuziĝo, kvankam ne fokusitan al iu ajn aparta, sed anstataŭe al la universo mem, kvazaŭ ili eble ĝuis ian tipon de kosma kaj tre privata ŝerco kio koniĝas fare de neniu alia. Ili vojaĝis ferie, survoje al festivalo (kvankam tio eble ne estas la ĝusta vorto por tio) sur alia planedo, kie aliaj viv-estuloj estis kunvenantaj por semajno da karnavalo. Pri ĝuste kiel ili estis invititaj aŭ kial ili invitiĝis, mi ne povis determini. Devas ja esti granda honoro, ke ili estis irantaj tien, sed laŭ ĉio kion mi povis observi, ili ŝajne ne sentis la aferon tiel, sed nur akceptis tion kiel rajton sian propran. Ili estis tre feliĉaj kaj tute senzorgaj kaj tre ege mem-kompetentaj kaj aplombaj. Sed nun repensante pri tio, mi ja supozas, ke ili estas ĉiam tiel. Mi trovis min iom envia pro ne mem povi esti tiel senzorga kaj feliĉa kiel ili estas, kaj mi provis imagi pri kiel freŝa estus vivo kaj la universo devas ŝajni al ili. Kaj mi sentis min iom indigna, ke ili povus esti, tiel senkonsidere al aliaj, tiel feliĉaj kiel ili estis.</p>

<p class="cursive">Mi jam pendigis, laŭ instrukcioj, <a id="hamak" href="CDS_01-V.xhtml#hamak">hamakojn</a> por ke ili povu ripozi, sed ili ne uzis ilin. Ili portis kun si korbegojn plenajn de manĝaĵoj kaj trinkaĵoj kaj eksidis ĉe mia tablo kaj komencis paroladi kaj festumi. Ili invitis min sidiĝi kun ili kaj ili elektis du telerojn kaj unu botelon, pri kiuj ili certigis al mi, ke estus sendanĝeraj por mia manĝo kaj trinko, la restaĵo de ilia manĝaĵaro estanta iom pridubinda por metabolo tia, kia la mia. La manĝaĵo estis bongustega kaj el tipo kiun mi neniam antaŭe gustumis — unu telero estante iom kiel la plej rara el fromaĝoj, kia la alia el dolĉeco kiu estis paradiza. La drinkaĵo estis iom kiel la plej bonega el <a id="brand" href="CDS_01-V.xhtml#brand">brandoj,</a> flav-kolora kaj ne pli peza ol akvo.</p>

<p class="cursive">Ili demandis pri mi mem kaj pri mia planedo kaj ili estis ĝentilaj kaj ŝajnis vere interestitaj, kaj ili estis rapidaj je komprenado pri tio kion mi diris al ili. Ili informis min, ke ili celas al planedo, la nomon de kiu mi ne antaŭe priaŭdis, kaj ili parolis interese, gaje kaj feliĉe, sed en tia maniero, ke mi ne sentis min elŝlosita. El ilia parolado mi gajnis la fakton, ke iu formo de arto estas prezentata ĉe la festivalo de tiu planedo. La arta formaĵo estis ne sole el muziko aŭ pentraĵo, sed elfariĝas de kaj sono kaj koloro kaj emocio kaj formo kaj aliaj kvalitoj por kiuj ŝajne ne estis vortoj en la lingvo de Tero, kaj kiujn mi mem ne tute rekonis, nur gajnante la plej maldikan prikompreneton de tio pri kio ili paroladis en tiu ĉi aparta rigardo. Mi gajnis impreson pri tri-dimensia simfonio,kvankam tiu ĉi ne estas tute la ĝusta esprima termino, kiu estis verkita, ne fare de sola estulo, sed de teamo de estuloj. Ili priparolis la artan formaĵon entuziasme kaj mi ŝajnis kompreni, ke ĝi daŭros, ne dum kelkaj horoj, sed dum tagoj, kaj ke ĝi estis spertaĵo pli ol nur aŭskultaĵo aŭ vidaĵo, kaj ke la spektantaro aŭ aŭskultantaro ne nur sidadas kaj observas, sed rajtas, se ili volas, kaj devas, por gajni la pli multon, esti partoprenantoj. Sed mi ne povis kompreni pri kiel ili partoprenas kaj sentis, ke maldecas, ke mi demandu. Ili paroladis pri la popoloj, kiujn ili estos renkontataj tiam, kaj kiam ili estis antaŭe renkontintaj ilin kaj pribabiladis multe pri tiuj, kvankam en amika maniero, lasantaj la impreson, ke ili kaj multaj aliaj estuloj iradis de planedo al planedo por iu feliĉa celo. Sed ĉu estis ajna celo kro la ĝuado de ila irado, tion mi ne povis determini. Mi konkludis, ke eble ja estas.</p>

<p class="cursive">Ili parolis pri aliaj festivaloj, kaj ne ĉiuj el tiuj koncernis tiun solan art-modon, sed pri aliaj, pli specialaj aspektoj de la artoj, pri kio mi malpovis gajni adekvatan ideon. Ili ŝajnis trovi grandan kaj entuziasman feliĉon en la festivaloj, kaj ŝajnis al mi, ke estis certaj signifaĵoj kromaj de la arto mem kontribuis al tiu feliĉeco. Mi ne partoprenis tiun ĉi parton de ilia konversacio, ĉar, por diri senkaŝe, ne estis oportuno. Mi estus volinta demandadi al ili, sed ne havis ŝancon. Mi supozas, ke se mi estus farinta, miaj demandoj devus soni stultaj al ili, sed se mi estus trovinta ŝancon, tio de estus agacinta min multe. Kaj spite je tio, ili aranĝis la aferon iel instige, ke mi sentis min inkludita en ilia konversacio. Ne estis evidenta strebado je tio, tamen li instigis min senti kiel membro inter ili, kaj ne kiel nura staciisto kun kiu ili spezos nur malmultan tempon. Foje ili parolis mallonge en la lingvo de sia planedo, kio estas unu el la plej belaj lingvoj de mi iam ajn aŭditaj, sed plejparte ili parolis en la lingvaĵo uzita de kelkaj hom-formaj rasoj, ia speco de <a id="pigxin" href="CDS_01-V.xhtml#pigxin">piĝina</a> lingvo kreita porkonvene, kaj mu suspektas, ke tio ĉi okazis kiel ĝentilaĵo por mi, kaj grandega ĝentileco ĝi estis. Mi kredas, ke ili estas vere la plej civilizita popolo, kion mi iam ajn renkontis.</p>

<p class="cursive">Mi skribis, ke ili lumis, kaj pri tio mi pensas, ke ili lumis spirite. Ŝajnis, ke ili akompaniĝis, iel, per briletanta ora brumo kio feliĉigis ĉion, kion ĝi tuŝis — preskaŭ kvazaŭ ili moviĝadis en iu speciala mondo kion neniu alia estas trovinta. Sidante ĉe la tablo kun ili, ŝajnis, ke mi inkludiĝis ene de tiu ĉi ora brumo kaj mi sentis strangajn, kivetajn, profundajn kurentojn de feliĉeco fluantaj en miaj vejnoj. Mi scivolis pri kia vojo ili kaj ilia mondo estis atingintaj tiun ĉi oran staton, kaj ĉu eblas, ke mia mondo, en iu malproksima futuro, atingos ĝin.</p>

<p class="cursive">Sed subtenante tiun ĉi feliĉecon estis grandega vivoforto, bobelanta ŝaŭmanta spirito kun interna kerno da forto kaj amo pri vivado kiu ŝajnis plenumi ĉiun etan parton de ili kaj ĉiun momenton de ilia tempo.</p>

<p class="cursive">Ili havis nur du horojn da tempo kaj ĝi pasis tiel rapide, ke mi fine devis averti ilin, ke jen estas la forira tempo. Antaŭ oli ili foriris, li metis du pakaĵojn sur la tablon kaj diris, ke ili estis por mi, kaj dankis min pro mia tablo (kia stranga maniero por diri tion) poste li diris adiaŭ kaj paŝis en la ŝrankon (ekster-ordinare granda) kaj mi sendis ilin alire je ilia vojo. Eĉ post ilia foriri, la ora brumo ŝajnis daŭri en la ĉambro kaj pasis horoj antaŭ ol ĝi tute malestis. Mi sopiris, ke mi estus povinta iri kun ili al tiu alia planedo kaj ĝia festivalo.</p>

<p class="cursive">Unu el la pakaĵoj de ili lasitaj enhavis dek du botelojn de la brando-simila likvoro kaj la boteloj mem estis ĉiu aparta artaĵo, ĉiuj malsamaj, formitaj el io, kion mi konvinkiĝas esti diamanto, sed ĉu fabrikita diamanto aŭ skultita el grandaj ŝtonoj, mi havas nenian ideon. Ajna kaze, mi konjekte aprezas, ke ĉiu el ili estas senpreze valora, kaj ĉiu el ili skultitaj laŭ maltrankvila vario el simbolismoj, ĉiu el kiuj, tamen, havas apartan belon sian propran. Kaj en la alia skatolo estis  — nu, mi supozas, pro manko de ajna alia nomo, oni eble nomus ĝin muzika skatolo. La skatolo mem estas ebura, malnova flava eburo kio estas tiel glata kiel <a id="saten" href="CDS_01-V.xhtml#saten">sateno,</a> kaj kovrita de amaso de digramecaj gravuraĵoj kiuj devas havi ian signifon kion mi ne komprenas. Sur ĝia supro estas cirklo interne de grade markita skalo, kaj kiam mi turnis la cirklon al la unua grad-marko ekokazis muziko, kaj tute tra la ĉambro estis interludo de multkolora lumo, kvazaŭ la tuta ĉambro estus plena de malsamaj specoj de koloro, kaj tra ĉio estis malproksima sugesto pri tiu ora brumo. Kaj el la skatolo venis, ankaŭ, parfumoj kiuj plenigis la ĉambron, kaj sento, emocio — kiel ajn oni nomus ĝin —sed io kio ektenis al oni kaj faris tiun malĝoja aŭ feliĉa aŭ kio ajn taŭgas je la muziko kaj koloro kaj parfumo. El tiu ĉi skatolo venis mondo en kio oni vive spertas la art-komponaĵo aŭ kio ajn ĝi tiumomente estis — vive spertanta ĝin kun la tuto de sia memo, tute la emocio kaj kredo kaj intelekto je kio oni kapablas. Kaj ĉi tie, mi tre certas, estis registraĵo de tiu art-speco pri kio ili estis parolantaj. Kaj ne nur unu komponaĵo sola, sed 206 da ili, ĉar tio estas la kalkulo de la grad-markoj kaj por ĉiu marko ekzistas aparta komponaĵo. En la tagoj postaj mi ludos ilin ĉiujn kaj skribos notojn pri ĉiu el ili kaj donos al ili nomojn, eble, akorde laŭ iliaj karakterizoj, kaj de ili, eble, mi povus gajni ian scion kune kun distriĝo.</p>

<p class="center">
<a href="CDS_01-15.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="x" href="CDS_01-V.xhtml#"></a>
<p class="left"><a id="" href="CDS_01-14.xhtml#"><b></b></a>  <i>~EB ; ~BeE </i></p>
</div>
-->

</body></html>
