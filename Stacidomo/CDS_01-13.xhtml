<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>13</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 13 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 13</h2>

<p class="center">
<a href="CDS_01-14.xhtml">
	<img class="break" alt="***" src="images/break.png"/>
</a>
</p>


<p>Ŝi diris, ke ili devas alfronti pri tio, kiaj estaĵoj ili ja estas.</p>
			
<p>Kaj kio estas ili? Ne, kion li pensis, ke ili estas, sed kio estis ili, fakte? Kion ili pensis sin esti? Ĉar eble ili sciis multe pli ĝuste ol li.</p>
			
<p>Kien estis Meri irinta? Kiam ŝi foriris el tiu ĉi ĉambro, en kian tipon de neniejo estis ili enirantaj? Ĉu ŝi ankoraŭ ekzistas? Kaj se jes, kia tipo de ekzistado estas tio? Ĉu ŝi estas stokita iuloke for, kiel juna knabino eble formetas sian pupon en skatolon puŝitan por daŭra tempo interne de ŝranko kun ĉiuj la aliaj pupoj?</p>
			
<p>Li provis imagi Neniejon kaj ĝi devas esti ia mankego, kaj se prave tiel, estulo puŝita en Neniejon spertus ekzistadon interne de mal-ekzistado. Estus tie nenio — nek spaco nek tempo, nek lumo, nek aero, nek koloro, kaj nek vido, nur neniam ĉesanta nenieco kio, pro neceso, devas kuŝi je iu punkto ekster la universo.</p>
			
<p><i>Meri!</i> li kriis interene de si mem. <i>Meri, kion mi faris al vi?</i></p>
			
<p>Kaj la respondo kuŝis tie, malmola kaj nuda.</p>
			
<p>Li laboretis amatore pri afero kion li ne komprenis. Kaj estis, pluse, farante la plian pikon kredadi, ke li ja komprenis. Kaj la fakto de la afero estis, ke li apenaŭ komprenis sufiĉe por funkciigi la koncepton, sed ne komprenis ĝin sufiĉe por percepti ĝiajn konsekvencojn.</p>
			
<p>Kun kreado alligiĝas respondeco, kaj al li mankis la necesaĵojn por preni al si pli ol la moralan respondecon pro la misfaro, kion li estis farinta. Kaj morala respondeco, krom se ĝi estu kunligita al la kapablo estigi ian moderigon, estas tute senutila afero.</p>
			
<p>Ili malamas lin kaj maldankas lin kaj li ne kulpigas ilin, ĉar li estis gvidinta ilin kaj montris al ili la promesitan landon de homeco kaj poste li gvidis ilin retroen. Li donis al ili ĉion, kion havas homa estulo kun la sola escepto de tiu plej grava afero el ĉio — la eblecon ekzisti en la homa mondo.</p>
			
<p>Ili ĉiuj malamis lin krom Meri, kaj je Meri, la afero estis pli malbona ol malamo. Ĉar ŝi kondamniĝis, per la sama virto de la homeco kion li estis doninta al ŝi, ke ŝi povu ami la monstron kiu kreis ŝin.</p>
			
<p><i>Malamu min, Meri,</i> li pledis. <i>Malamu min kiel la aliaj!</i></p>
			
<p>Li pensis pri ili kiel ombraj popoloj, sed ti estis nur nomo, kion li mem elpensis, por sia propra konveno, utila ŝild-nomo, kion li gluis sur ilin por ke li havu ian rimedon por identigi ilin tiam, kiam li pensis pri ili.</p>
			
<p>Sed la ŝild-nomo malpravis, ĉar ili estis nek ombrecaj nek fantomecaj. Al la okuloj ili estis solidaj kaj materialaj, tiel realaj kiel homoj. Estis nur tiam, kiam oni provus tuŝi ilin, ke ili ne estis realaj — ĉar kiam oni provus tuŝi lin, estis tiam nenio tie.</p>
			
<p>Kreaĵo de lia menso, li estis pensanta je komence, sed nun li ne plu estas certa. Je la komenco, ili estis venintaj nur kiam li ilin vokis, uzanta la scion kaj la teĥnikojn kiujn li akiris per sia studado de la laboro farita de la magiistoj de Hidro Alfa XXII. Sed en proksimaj jaroj li ilin ne vokis. Estis neniu neceso por fari. Ili anticipis lin kaj venis antaŭ ol li decidis elvoki ilin. Ili sentis lian bezonon de ili antaŭ ol li mem sciis la bezonon. Kaj jen ili estis, atendantaj lin, por pasigi horon aŭ vesperon.</p>
			
<p>Kreaĵoj de lia menso laŭ unu senso, kompreneble, ĉar li estis forminta iln, eble je tiu tempo nelaŭvole, ne sciante pri kial li formis ilin tiel, sed en proksimaj jaroj li estis scianta, kvankam li strebis ne scii, ĉar li estus pli bone plaĉigita ne sciante. Ĉar tio estis scio, kion li ne agnoskis, sed tenis puŝite for, malproksimen en sia menso. Sed nun, kiam ĉio estas for, kiam tio ne plu gravas, li fine agnoskis tion.</p>
			
<p>David Ransom estis li mem, kiel li sonĝis sin esti, kiel li sopiris esti — sed, kompreneble, kiel li neniam estis. Li estis la bele moda Unia oficiro, ne el tiel alta rango, ke li estu rigida aŭ fikonservativa, sed modere super la viroj de ordinara rango. Li estis nedika kaj ĝentile sprita kaj ja certe mode brava, amata de ĉiuj el la virinoj, admirita de ĉiuj el la viroj. Li estis denaske estrula kaj bona amiko, ambaŭ samtempe, sentanta sin ĉehejme kaj en la kamparo kaj la salono.</p>
			
<p>Kaj Meri? Strange, li pensis, li neniam nomis ŝian ion ajn krom Meri. Neniam estis familia nomo. Ŝi estis simple Meri.</p>
			
<p>Kaj ŝi estis almenaŭ du virinoj, se ne pli ol tio. Ŝi estis <a id="Sali" href="CDS_01-T.xhtml#Sali">Sali Braŭn,</a> kiu iam loĝis nemalproksime sur sama vojo – kaj kiom longe estis, li priscivolis,  ekde kiam li pensis pri Sali Braŭn? Estis strange, li sciis, ke li ne pripensis ŝin, ke li nun ŝokiĝas pro la memoro de iama najbaraino nomata Sali Braŭn. Ĉar ili du estis en amo, aŭ nur pensis, eble, ke ili estis en amo. Ĉar eĉ en la postaj jaroj, kiam li ankoraŭ memoris ŝin, li neniam estis tute certa, ne eĉ tra la romantikaj ebuloj de tempopaso, ĉu estis amo aŭ nenio pli ol la romantikismo de soldato marĉanta for al milito. Ĝi tiam estis timeta kaj fuŝtrakta, mallerta tipo de amo, la amo de filino de bienisto por la filo de apuda bienisto. Ili decidis, ke ili geedziĝu post lia reveno de la milito, sed kelkajn tagojn post Getizburgo li ricevis la leteron, tiam pli ol tri semajnojn antaŭe skribita, kio informis lin ke Sali Braŭn estis mortinta de <a id="difteri" href="CDS_01-V.xhtml#difteri">difterio.</a> Li lamentadis, li nun memoras, kvankam li ne memoris pri ties profundo, kvankam probable ĝi estis profunde, ĉar lamenti profunde estis la modo en tiuj tagoj.</p>
			
<p>Do, Meri ja certe estis parte Sali Braŭn, sed ne tute Sali. Ŝi estis ankaŭ tiu altstatura, nobla filino de la Sudo, la virino kiun li estis vidanta nur kelkajn momentojn marĉante sur polva vojo sub la varma <a id="Virgini" href="CDS_01-V.xhtml#Virgini">Virginia</a> suno. Estis tiam domego, unu el tiuj grandaj bienegaj domegoj, situigita malproksime de la vojo, kaj ŝi estis staranta sur la verando, apud unu el la grandaj blankaj kolonoj, rigardanta la malamikaron preterpasantan. Ŝiaj haroj estis nigraj kaj ŝia vizaĝhaŭto pli blanka ol la kolono, kaj ŝi staradis rekte kaj fiere, tiel ege defia kaj imperia, ke li memoris ŝin kaj pensis pri ŝi kaj sonĝis pri ŝi — kvankam li neniam konis ŝian nomon — eĉ tra ĉiuj el la polvaj, ŝvitaj, sangaj tagoj de militado. Scivolante dum li pensis kaj sonĝis pri ŝi, ĉu la pensado kaj sonĝado eble estus malfidela al lia Sali. Sidantaj ĉirkaŭ la tendara fajro, kiam la parolado kvietiĝis, kaj refoje, volvite en siaj blankedoj, rigardante fikse al la steloj, li estis konstruinta fantasion pri kiel, kiam la milito finiĝos, li estus reironta al tiu Virginia domo por trovi ŝin. Sed neniam li faris; li fakte neniam intencis vere trovi ŝin. Ĝe estis tendum-fajra sonĝo.</p>
			
<p>Do Meri estis ambaŭ tiuj ĉi — ŝi estis Sali Braŭn kaj la nekonta Virigia belulino staranta apud la kolono por rigardi la soldatojn pretermarĉi. Ŝi estis la ombro el ili kaj eble el multaj aliaj ne agnoskitaj de li, kunmetaĵo el ĉio, kion li iam ajn konis aŭ vidis aŭ admiris je virinoj. Ŝi estis idealo kaj perfektaĵo. Ŝi estis al li la perfekta virino, kreita el lia menso. Kaj nun, kiel Sali Braŭn, ripozanta en sia tombo; kiel la Virginia belulino, perdita en la eburoj de la pasinteco; kiel ĉiuj aliaj kiuj eble kontribuis al lia muldo de ŝi, ŝi nun estis for de li.</p>
			
<p>Kaj li estis amanta ŝin, certe, ĉar ŝi estis kunkonstruiĝo el liaj amatinoj – kuna grupiĝo, eble, el ĉiuj tiuj virinoj, kiujn li iam ajn estis amanta (se li vere estis amanta iujn ajn) aŭ tiuj, kiujn li pensis ke li estis aminta, eĉ abstrakte.</p>
			
<p>Sed, la ideo, ke ŝi povus ami lin estis afero, kiu neniam trapasis lian menson. Kaj ĝis tiam, kiam li prisciis ŝian amon je li, ĝi estis ja eble, ke li povus flegadi sian amon pri ŝi proksime interene de koro, sciante ke ĝi estis senespera amo kaj neebla, sed la plej bona, kion li povis bonteni.</p>
			
<p>Li scivolis pri tio, ke ŝi eble estas nun, kien ŝi retretis — ĉu en tiu neniejo, kion li provis imagi aŭ ĉu en iu stranga ekzisto-manko, atendanta tute senatenta por tiama tempo, kiam ŝi venos al li refoje.</p>
			
<p>Li levis la manojn kaj klinis suben la kapon apoge sur ilin kaj sidadis en plena malĝojo kaj kulpo, kun la vizaĝo tenanta inter la fingroj.</p>
			
<p>Ŝi neniam venos refoje. Li preĝis, ke ŝi neniam venu. Estus pli bone por ili ambaŭ se ŝi neniam revenos.</p>
			
<p>Se nur li povus esti certa, li pensis, pri kie ŝi eblas esti nun. Se li nur povus esti certa, ke ŝi estis in similaĵo de morto kaj ne turmentata de ŝiaj pensoj. Ĉar kredi, ke ŝi restas sensiva estus pli multe ol li povus elteni.</p>
			
<p>Li aŭdis la ektonojn de la fajfo kio informis, ke mesaĝo atendas, kaj li levis la kapon el la manoj. Sed li ne levis sin de sur la sofo.</p>
			
<p>Senemocie lia mano etendis al la kafa tablo kiu staris antaŭ la sofo, ĝia supro kovriĝis de kelkaj el la pli koloraj el la bel-bagatelaĵoj kaj aparatetoj kiuj lasiĝis kiel donacoj de vojaĝantoj.</p>
			
<p>Li prenis kubon el io kio eble estas iu stranga tipo de vitro, aŭ el tralumebla ŝtono — neniam li povis decidi pri kio ĝi estas, eble nek ambaŭ — kaj tenis ĝin en siaj tasformaj manoj. Rigardanta en ĝin, li vidis etan bildon, tri-dimensian kaj detalan, el fea mondo. Ĝi estis loko bele groteska lokita en io, kio povus esti arbara maldensejo ĉirkaŭita de florantaj fungoj, kaj falanta flose tra la aero, kvazaŭ ĝi eble estus parto de la aero mem, venis io, kio aspektis tute kiel pluvetado el juvela neĝo, briletanta kaj rebriletanta en la viola lumo de granda blua suno. Estis estuloj dancantaj en la maldensejo kaj ili aspektis pli kiel floroj ol bestoj, sed ili moviĝadis kun gracio kaj poemeco tiaj, kiaj varmigas flame la sangon de rigardanto. Poste la fea loko forviŝiĝis kaj jen estis alia loko — sovaĝa kaj morna loko, kun sobregaj, senornamaj, superpendaj klifoj starantaj altege kontraŭ ruĝa kaj kolera ĉielo, dum grandaj flugantaj estuloj kiuj aspektis kiel flagrantaj lavtukoj frapadis sian flugvojon supren kaj suben laŭ la klifoj, kaj estis aliaj kiuj sidadis surneste, tre obscene, sur oste nodecaj elstaraĵoj kiuj devas esti ia tipo de misformaj arboj kreskantaj el de la nuda roka surfaco. Kaj de malproksime sube, de tia distancego ke oni nur povas konjekti, venis soleca tondrado de rapidanta rivero.</p>
			
<p>Li remetis la kubon sur la tablon. Li scivolis pri tio, kion oni vidas ene de ĝia profundeco. Estas tiel, kiel la turnado de paĝoj en libroj, kun ĉiu paĝo estante bildo de malsama loko, sed neniam io ajn por indiki pri kie tiu loko povas esti. Kiam li estis freŝe akirinta ĝin, li tiam pasigis horojn en fasciniĝo, rigardante la bildojn ŝanĝiĝadi dum li tenadis ĝin en la manoj. Neniam montriĝis bildo kiu aspektis eĉ minimume kiel ajna alia bildo kaj ne estis limo je ili. Oni akiras ideon pri tio, ke tiuj ne estis nur bildoj, sed ke oni rigardas la scenon mem, kaj ke je ajna momento oni povas perdi la superan sidlokon kaj fali kapo-antaŭe suben en la lokon mem.</p>
			
<p>Sed post iom longe ĝi fariĝis teda al li, ĉar ĝi estadis sensenca afero, stulte rigardanta al longa serio da lokoj kiuj havis nenian identecon. Sensenca al li, kompreneble, sed ne sensenca, certe, al tiu indiĝeno de Pegazo Epsilona V, kiu ĝin donis al li. Ĝi povus havi, nekonate de li mem, Inok pense diris al si, grandegan signifon kaj esti trezoro el grandega valoro.</p>
			
<p>Tiel estas la afero pri tiel multe da la estaĵoj, kiujn li posedis. Eĉ tiujn kiuj estis donantaj plezuron, li sciis, li eble estis uzinta malĝuste, aŭ, almenaŭ, laŭ maniero kontraŭ ĝia destino.</p>
			
<p>Sed estas kelkaj — malmultaj, eble — kiuj havis valoron kion li povis kompreni kaj ŝati, kvankam en multaj kazoj iliaj funkcioj estis al li ne multe utilaj. Jen la eta horloĝo kiu diras la lokajn tempojn por ĉiuj sekcioj de la galaksio, kaj kvankam ĝi estis interesa, kaj eĉ necesega en kelkaj cirkonstancoj, ĝi havis malmultan valoron por li. Kaj jen la parfum-miksilo, laŭ lia plej proksima nomo por ĝi, kio ebligis al oni, ke tiu povas krei ajnan mikson deziratan. Oni nur elektas la mikson kaj ŝaltas ĝin, kaj la ĉambro alprenas tiun bonodoron ĝis kiam oni ĝin malŝaltos. Li iam foje distris sin per ĝi, aparte rememorante tiun amare malvarman vintran tagon tiam, kiam li ellaboris la bonodoron de pomarbaj floroj, kaj travivis tagon printempan dum la neĝoŝtormego muĝadis ekstere.</p>
			
<p>Li etendis brakon kaj prenis supren pluan objekton — bela afero kiu de longe ĉiam interesis lin, sed por kiu li neniam trovis utilon — se, fakte, ĝi havus utilon. Eble ĝi estas, li pense diris al si, nenio pli ol objekto arta, belaĵo por esti nur alrigardata. Sed ĝi donis apartan senton (se tio estus ĝusta esprimo) kio instigis lin kredi, ke ĝi eble havus ian apartan utilon.</p>
			
<p>Ĝi estis piramido el sferoj, sinsekvo de malpli grandaj sferoj situigitaj sur pli grandaj sferoj. Alta je ĉirkaŭ tridek ses centimetroj, ĝi estis gracia objekto, kun ĉiu el la sferoj el malsama koloro — kaj ne nur koloro surface farbita, sed kun sia koloro tiel profunda kaj vera, ke oni scias instinkte, ke la koloro estis aparta al ĉiu sfero, ke la tuta sfero, ekde ĝia centro ĝis ĝia surfaco, estis tute el tiu aparta koloro.</p>
			
<p>Estis al ĝi nenio por indiki ajnan glu-similan substancon estis uzita por inter-munti la sferojn kaj tenadi ilin ĝustaloke. Ĝi aspektis, laŭ ĉiu ŝajneco, kvazaŭ oni estus simple stakiginta la sferojn, unu sur alia, tiel kaj ili nur restis tiel.</p>
			
<p>Tenante ĝin en la manoj, li provis memori pri kiu estis doninta ĝin al li, sed li havis neniun memoron pri tio.</p>
			
<p>La fajfado de la mesaĝo ankoraŭ vokadis kaj estis laboro kio farindas. Li ne rajtis sidadi ĉi tie, li pense diris al si, pasigante la posttagmezon per nura revado. Li remetis la piramidon el sferoj refoje sur la tablon, kaj stariĝinte, transiris la ĉambron.</p>
			
<p>La mesaĝo diris:</p>

<blockquote>NO. 406,302 AL STACIO 18328. INDIĜENO DE VEGO XXI ALVENONTA JE 16532.82. FORIRO NE DECIDITA. SEN BAGAĴO. NUR ŜRANKO, LOKA MEDIO. KONFIRMU.</blockquote>
   
<p>Inok eksentis lumvarmiĝon el ĝojo, rigardante la mesaĝon. Esos ja bone gastigi Brumulon refoje. Jam pasis monato aŭ pli ĝis kiam oni tia trapasis la stacion.</p>
			
<p>Li bone memoris antaŭen je tiu tago, kiam por la unua fojo li renkontis Brumulon, kiam la kvinopo da ili alvenis. Devas esti, li pensis, malproksime en la jaro 1914 aŭ eble 1915. La Mondmilito Unua, kion ĉiuj tiam nomis la Grandega Milito, tiam daŭris, li estis certa.</p>
			
<p>La Brumulo venos je ĉirkaŭ la sama tempo kiam Ulisiz kaj la triopo da ili povus pasigi plaĉan vesperon. Ne estis ofte, ke du bonaj amikoj vizitas samtempe.</p>
			
<p>Li staris iom memŝokita pro sia penso, ke la Brumulo estos amiko, ĉar tre probable la estulo mem estos iu, kiun li neniam antaŭe renkontis. Sed tio tre malmulte gravas, ĉar Brumulo, ajna Brumulo, ja estos amiko.</p>
			
<p>Li aranĝis la ŝrankon ĝustaloke sub materialigilo kaj duoble kontrolis por esti certa, ke ĉio estas precize ĝusta, poste reiris al la mesaĝa maŝino kaj elsendis la konfirman mesaĝon.</p>
			
<p>Kaj tra tute, lia memoro daŭre demandadis al li. Ĉu tiam estis 1914, aŭ iam iomete poste?</p>
			
<p>Ĉe la kataloga ŝranko, li tiris tirkeston kaj trovis Vego XXI kaj la unua dato listita estis julio 12-a, 1915. Li trovis la registran libron sur la breto kaj eltirinta ĝin, portis ĝin al la skribtablo. Li foliumis ĝin rapide ĝis trovante la tagon.</p>

<p class="center">
<a href="CDS_01-14.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="x" href="CDS_01-V.xhtml#"></a>
<p class="left"><a id="" href="CDS_01-13.xhtml#"><b></b></a>  <i>~EB ; ~BeE </i></p>
</div>
-->

</body></html>
