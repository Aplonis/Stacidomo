<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>15</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 15 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 15</h2>


<p>La dek du boteloj, malplenaj jam delonge, staris en briletanta vico sur la kamentrabo. La muzika skatolo, unu el liaj plej trezoraj posedaĵoj, sokiĝis interne de unu el la ŝrankoj, kie nenia danĝero povas minaci ĝin. Kaj Inok pensis, iom memĉagrene, ke en la tuto de jaroj, malgraŭ regula uzado, li ankoraŭ ne ludis la tutan liston de komponaĵoj. Ĉar estis tiel multaj el la fruaj ekzempleroj kiuj invitadas reludon, ke li estis ludinta ne multe pli ol duono el la grado-markoj.</p>

<p>La Brumuloj revenadis, la kvinopo da ili, multajn fojojn, ĉar ŝajnis, ke ili trovis en tiu ĉi stacio, eble eĉ en la viro kiu bontenadis ĝin, iun kvaliton kio plaĉis al si. Ili helpis lin lerni la Vegan lingvon kaj portis rul-librojn de Vega literaturo kaj multajn aliajn aferojn, kaj ili estis, sen ajna dubo, la plej bonaj amikoj (krom Ulisiz) kiuj li iam ajn havis. Tiam venis tago, post kiam ili revenadis ne plu, kaj li scivoladis pri kial, kaj demandadis pri ili, kiam ajn aliaj Brumuloj alvenis la stacio. Sed neniam li lernis pri kio okazis je ili.</p>

<p>Li sciis multe pli nun pri la Brumuloj kaj iliaj artaĵoj, iliaj tradicioj kaj kutimoj kaj ilia historio, ol li estis scianta je tiu unua tago, kiam li estis skribanta pri ili, antaŭe en 1915. Sed li ankoraŭ malproksimas de bonkomprenado pri multaj el la konceptoj kiuj estas ĉiutagaj je ili.</p>

<p>Trapasis multe da ili post tiu tago en 1915, kaj estis unu pri kiu li memoris aparte — la maljunulo, la saĝulo, la filozofo, kiu mortis sur la planko apud la sofo.</p>

<p>Ili du estis tiam sidantaj sur la sofo, parolantaj, kaj li povis eĉ memori la subjekton de sia parolado. La maljunulo estis diranta al li pri la perversa kodo de etiko, samtempe malracia kaj komika, kio konstruiĝadis fare de tiu kurioza raso de sociaj vegetaĵuloj, kiun li iam renkontis dum unu el liaj vizitoj al pretervoja planedo ĉe la fora flanko de la galaksia rando. La malnuna Brumulo estis jam tiam konsuminta unu/du drinkoj, kaj li estis en ja bonega parolemo, pridiranta okazon post okazo kun entuziasma forto.</p>

<p>Subite, mez-fraze, li haltis sian paroladon, kaj faldiĝis kviete antaŭen. Inok, ŝokita, etendis al li, sed antaŭ ol li povus tuŝi lin mane, la maljunulo jam glitis malrapide al la plankon.</p>

<p>La ora brumo estis fadinta de lia korpo kaj malrapide flagris estingiĝe kaj la korpo kuŝis tie, angula kaj osta kaj obsceca, iu terura estaĵo tie sur la planko, estaĵo kio estis samtempe kompatinda kaj monstra. Pli monstra, tiel ŝajnis al Inok, ol io ajn fremdforma, kion li iam ajn vidis antaŭe.</p>

<p>En vivo ĝi estis mirinda kreitulo, sed nun, en morto, ĝi estis malnova sako de malbelaj ostoj kun skvameca <a id="pergamen" href="CDS_01-V.xhtml#pergamen">pergameno</a> streĉita por kovre enteni la ostojn. Estis la ora brumo, Inok pense diris al si, glutante, en stato proksima al hororo, kiu estis faranta, ke la Brumulo ŝajnis tiel mirinda kaj tiel bela, tiel vivoplena kaj lertmova, tiel plena de digno. La ora brumo estis la vivo de ili kaj kiam la brumo estis ne plu, ili fariĝis nur mallogaj hororaĵoj kiuj instigas vomeman gorĝostriktiĝon al vidanto.</p>

<p>Ĉu povus esti, li scivolis, ke la oreco estas la vivoforto de la Brumuloj, kaj ke ili portas sian vivoforton kiel mantelon, kiel ia surtuta aliŝajnigilo? Ĉu ili portis sian vivoforton sur la ekstero de si dum ĉiuj aliaj kreituloj portas ĝin en la interno?</p>

<p>Plorema eta vento estis lamentanta inter la dom-ornamaĵoj alte ĉe la gabloj, kaj tra la fenestroj li povis vidi amasojn de ŝiritaj nuboj forrapidantaj retrete trans la luno, kio estis grimpanta duone supren en la orienta ĉielo.</p>

<p>Tiam estis malvarmeco kaj soleco en la stacio — streĉega soleco kiu etendiĝas vaste kaj vaste, pli malproksimen ol nura tera soleco povas atingi.</p>

<p>Inok turniĝis for de la korpo kaj paŝadis strikte trans la ĉambro al la mesaĝa maŝino. Li komencis vokon por kontaktiĝi rekte kun Galaksia Centro, poste staris atendanta, tenanta la flankojn de la maŝino kun ambaŭ manoj.</p>

<blockquote class="left">KOMENCU<span style="color:black;">, diris Galaksia Centro</span></blockquote>

<p>Mallonge, tiel fakto-teme kiel li kapablis, Inok raportis pri kio okazis.</p>

<p>Estis nenia hezitado kaj estis neniaj demandoj de la alia flanko. Nur simplaj direktoj (kvazaŭ ĉi tio estis io kio okazas ja ofte) pri kiel la situacio plej bone traktiĝos. Le Vegano devas resti sur la planedo de sia mortiĝo, ĝia korpo estu fortraktata laŭ la lokaj kutimoj apartenantaj al tiu planedo. Ĉar tiel instruas la Vegaj leĝoj, kaj, samtempe, estis punkto honoriga. Vegano, kiam li falas, devas tie restadi kie li falis, kaj tiu ĉi loko fariĝas, por ĉiam, parto de Vego 
XXI. Ekzistas tiaj lokoj, diris Galaksia Centro, tra tute la galaksio.</p>

<blockquote class="left">LA KUTIMO ĈI TIE <span style="color:black;">[tajpis Inok]</span> ESTAS ENTERIGI MORTINTOJN.
<br/><br/>DO ENTERIGU LA VEGANON.
<br/><br/>NI LEGAS UNU/DU VERSOJN EL NIA SANKTA LIBRO.
<br/><br/>LEGU UNU POR LA VEGNO, TIAL. ĈU VI POVAS FARI ĈION ĈI?
<br/><br/>JES. SED KUTIME NI PETAS KE TIO ĈI ESTU FARATA DE PROFESIULO DE RELIGIO. EN LA NUNA CIRKONSTANCO, TAMEN, TIO EBLE NE ESTUS SAĜE.
<br/><br/>KONSENTITE <span style="color:black;">[diris Galaksia Centro]</span> ĈU VI POVAS FARI SAME BONE MEM?
<br/><br/>MI POVAS.
<br/><br/>ESTOS PLI BONE, TIAL, KE VI MEM FARU.
<br/><br/>ĈU VENOS PARENCOJ POR LA RITO?
<br/><br/>NE.
<br/><br/>ĈU VI INFORMOS ILIN?
<br/><br/>FORMALE, JA. TAMEN ILI JAM SCIAS.
<br/><br/>LI MORTIS NUR MOMENTOJN ANTAŬE.
<br/><br/>MALGRAŬ TIO, ILI SCIAS.
<br/><br/>KIO PRI MORT-ATESTA DOKUMENTO?
<br/><br/>NENIO TIA BEZONIĜAS. ILI SCIAS TION, PRO KIO LI MORTIS.
<br/><br/>LI BAGAĴO? EKZISTAS VALIZEGO.
<br/><br/>TENADU ĜIN. ĜI ESTAS VIA. ĜI ESTAS SIMBOLA PAGO KONTRAŬ LA SERVICOJ KIUJN VI FARAS POR LA HONORITA MORTINTO. ANKAŬ TION DIRAS LA LEĜO.
<br/><br/>SED EBLE ĜI ENHAVAS GRAVAJN DOKUMENTOJN.
<br/><br/>VI TENADOS APARTENIGE LA VALIZEGON. RIFUZI ĜIN ESTUS INSULTO AL LA MEMORO DE LA MORTINTO.
<br/><br/>ĈU IO PLUA? <span style="color:black;">[demandis Inok]</span> ĈU TIO ESTAS ĈIO?
<br/><br/>TIO ESTAS ĈIO. ELFARU TIEL, KVAZAŬ LA VEGANO ESTUS UNU EL VIAJ PROPRAJ.</blockquote>

<p>Inok malplenigis la maŝinon kaj iris reen trans la ĉambro. Li staris super la Brumulo, pliigante sian kuraĝon por kliniĝi kaj levi la korpon por meti ĝin sur la sofon. Li malvolis tuŝi ĝin. Ĝi estis tiel malpura kaj terura, kia viŝerco kontraŭ la brilanta estulo kiu estis sidanta tie parolante kun li.</p>

<p>Post renkontinte la Brumulojn, li amadis ilin kaj admiris ilin, antaŭsopiris ĉiun viziton de ili — iu ajn el ili. Kaj nun li staris, tremetanta malkuraĝulo, kiu ne povis tuŝi iun mortintan.</p>

<p>Ne estis nur la hororo, ĉar en siaj jaroj kiel vartisto de la stacio, li estis vidinta multon el vidaj hororaĵoj kiel montrita en fremdulaj korpoj. Kaj tamen li lernis kiel submeti tiun senton pri hororo, kiel malatenti la eksteran aspekton de ĝi, kiel rigardi ĉian vivanton kiel fratan vivanton, kiel renkonti ĉiajn estulojn kiel popolanojn.</p>

<p>Tio estis io alia, li certis, iu alia nekonata faktoro tute aparta de hororo, kion li sentis. Tamen, tiu ĉi aĵo, li rememorigis sin, estis amiko li propra. Kaj kiel mortinta amiko, ĝi postulis honoron de li, ĝi postulis amon kaj zorgon.</p>

<p>Kontraŭ ĉio li strebigis sin je la tasko. Li kaŭris kaj levis ĝin. Ĝi havis preskaŭ nenioman pezecon, kvazaŭ mortinte, ĝi estis perdinta dimension de si, iel fariĝis pli malmulta afero kaj malpli signifa. Ĉu povus esti, li scivolis, ke la ora brumo havus pezon tute sian propran?</p>

<p>Li kuŝigis la korpon sur la sofon kaj rektigis ĝin tiel bone kiel li povis. Poste li iris eksteren kaj, lumigante la lanternon en la ŝedo, iris suben al la bestodomo.</p>

<p>Jam pasis jaroj de post lastafoje li venis tien, sed tre malmulto estis ŝanĝinta. Ŝirmite per strikta plafono de la vetero, ĝi estis daŭriĝinta sekura kaj seka. Ekzistis araneaĵoj pendantaj de la traboj kaj polvo estis ĉie. Dise subenfleksj kunaĵoj de antikva fojno, stokita en la etaĝeto supera, pendis suben tra la longtruoj inter la plat-traboj de la superetaĝeta planko. La loko havis sekan, dolĉan, polvan odoron, ĉiu el la odoroj de bestoj kaj sterko jam delonge foriĝintaj.</p>

<p>Inok pendigis la lanternon sur stangeton malantaŭ la vico de fostoj kaj suprengrimpis la eskalon al la supera etaĝeto. Laborante en mallumo, ĉar li malvolus riski porti lanternon inter tiu ĉi polva amasoaro el sekigita fojno, li trovis la stakon da kverk-lignaj traboj malproksime sub la plafon-angulo.</p>

<p>Ĉi tie, li memoris, sube tiuj ĉi klinaj plafon-traboj, iam estis imag-luda kaverno en kiu, kiel knabo, li estis trapasinta multajn feliĉajn pluv-tagojn, kiam li ne povis esti ekstere. Li tiam ludis esti <a id="RC" href="CDS_01-V.xhtml#RC">Robinsono Kruso</a> en sia izol-insula kavo, aŭ iu nun sennoma krimulo fuĝanta de leĝistaro, aŭ viro fuĝanta kontraŭ la minaco de <a id="skalp" href="CDS_01-V.xhtml#skalp">skalp-</a>ĉasantaj idiĝenoj. Li tiam havis pafilon, ligna pafilo kion li estis seginta el trabo, skulptante ĝin poste per tir-tranĉilo kaj poŝ-tranĉilo kaj peco de vitro por skrapi ĝin glatige. Ĝi estis afero kion li amis tratute la knabaj tagoj — ĝis tiu tago, kiam li estis dekdujara, kiam lia patro, veninta hejmen de vojaĝeto al la vilaĝo, transdonis al li fusilon propran.</p>

<p>Li esploris la stakon de traboj en mallumeco, determinante laŭ tuŝ-sento tiujn, kiujn li bezonos. Tiujn ĉi li portis al la eskalo kaj zorge glitigis malsupren al la planko suba.</p>

<p>Grimpinte malsupren laŭ la eskalo, li supreniris malaltan ŝtuparon al la grenejo, kie la iloj stokiĝis. Li malfermis la kovrilon de la granda ilkesto kaj trovis, ke ĝi pleniĝis de longe forlasintaj nestoj de musoj. Eltirante manplenojn de la fojno kaj pajlo, kiujn la rodentoj estis uzintaj por starigi siaj unu-fojan dom-stariĝon, li malkovris la ilojn. La brileco estis for de ili, iliaj surfacoj griziĝintaj pro la mola <a id="patin" href="CDS_01-V.xhtml#patin">patino</a> kio rezultas de longa senuzado, sed al ili mankis rusto kaj la tranĉedĝoj ankoraŭ tenis sian akrecon.</p>

<p>Elektante la ilojn bezonatajn, li reiris al la suba parto de la bestodomo kaj komencis labori. Je antaŭa jarcento, li pensis, li estis farinta kiel li faras nun, laboranta laŭ lanterna l umo por konstrui ĉerkon. Kaj tiufoje ĝi estis por la patro kuŝanta en la domo.</p>

<p>La kverk-lignaj traboj estis sekaj kaj malmolaj, sed la iloj ankoraŭ estis en taŭga stato por trakti ilin. Li segis kaj rabotis kaj martelis kaj estis odoro de segpolvo. La bestodomo estis komforte varma kaj silenta, la profunda amaso de fojno kuŝanta en la supera etaĝeto sorbante la bruon de la plendanta vento ekstera.</p>

<p>Li finis la ĉerkon kaj ĝi estis pli peza ol li atendis, do li trovis la malnovan <a id="cxarum" href="CDS_01-V.xhtml#cxarum">ĉarumon,</a> kuŝanta kontraŭ muro malantaŭ la besto-ĉambretoj kiuj iame uziĝis por ĉevaloj, kaj surmete ŝarĝis al ĝi la ĉerkon. Laborege, paŭzante ofte por ripozeti, li puŝis ĝin suben al la eta tombejo inter la pomarbarao.</p>

<p>Kaj ĉi tie, apud la tombo de la patro, li fosis pluan tombofostruon, jam portinta fosilon kaj foshakilon kun si. Li ne fosis ĝin tiel profunde kiel li estis volinta, ne la tutaj ses futoj, kion postulas kutimo, ĉar li komprenis, ke se li estus fosonta tiel profunde, li ne povus enmeti la ĉerkon. Do li fosis ĝin je profundeco iomete malpli ol kvar. Laborante en la lumo de la lanterno, metita ĉe supre sur la amaso de fosita tero, de kie ĝi sendis feblan lumon. Strigo venis supren el la arbaro kaj sidis ioman tempon, nevidata, ie en la fruktarbaro, murmurante kaj <a id="glugl" href="CDS_01-V.xhtml#glugl">gluglante</a> inter siaj blekkrioj. La luno sinkis orienten kaj la ŝiritaj nuboj maldensiĝis por lasi la stelojn trabriladi.</p>

<p>Post longe la afero finiĝis, kun la tombofoso kompleta kaj la ĉerko en la tombofoso kaj la lanterno lume flagranta, la keroseno preskaŭ elbrulinta, kaj la kameno nigrita pro la angulo laŭ kio la lanterno kliniĝis.</p>

<p>Ree en la stacio, Inok serĉis lito-tukon en kio li volvos la korpon. Li metis biblion en sian poŝon kaj suprenprenis la volvitan Veganon kaj, je la unua malforta lumo kio aŭguras sunleviĝon, li paŝadis suben al la pomarbaro. Li metis la Veganon en la ĉerkon kaj najlis ferme la kovrilon, poste grimpis el la tombofoson.</p>

<p>Staranta ĉe la fos-rando, li prenis la biblion el sia poŝo kaj trovis la lokon deziratan. Li legis voĉe, apenaŭ bezonanta strebi la okulojn en la malforta lumo por sekvi la tekston, ĉar ĝi estis el ĉapitro kion li jam legis multajn fojojn:</p>

<p><i>En la domo de mia patro, estas multaj domegoj; se ne estus tiel, mi estus informinta vin…</i></p>
			
<p>Pensanta, dum li legis ĝin, kiel taŭga tio estas; kiel devas ja esti multaj domegoj por enloĝigi ĉiujn el la animoj en la galaksio — kaj ĉiuj el la aliaj galaksioj kiuj etendiĝas, eble senfine, tra la kosmo. Kvankam tio, se estus komprenemo, unu eble sufuĉus.</p>

<p>Finante la legadon, li eldiris la funebran servicon, parkere, tiel bone kiel li povis, ne tute certa pri ĉiuj el la vortoj. Sed certa sufiĉe, li pense diris al si, por porti la senson. Poste li ŝovelis kovrige la teron.</p>

<p>La steloj kaj la luno estis jam for kaj la vento jam mortis. En la kvieteco de la mateno, la orienta ĉielo estis perle rozkolora.</p>

<p>Inok staris apud la tombo, kun ŝovelo enmane.</p>

<p>“Adiaŭ, amiko mia,” li diris.</p>

<p>Tiam li turniĝis kaj, en la unua ruĝiĝo de la mateno, reiris al la stacio.</p>

<p class="center">
<a href="CDS_01-16.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="x" href="CDS_01-V.xhtml#"></a>
<p class="left"><a id="" href="CDS_01-15.xhtml#"><b></b></a>  <i>~EB ; ~BeE </i></p>
</div>
-->

</body></html>
