<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>25</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 25 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 25</h2>

<p>La ginsenga viro atendadis ĉe la fonto.</p>

<p>Inok vidis lin jam ioman distancon malproksime laŭ la vojeto kaj scivolis, kun rapida ekestiĝo de kolero, se li eble estis atendanta tie por informi, ke li ne povas remeti la korpon de Brumulo, ke io okazis, ke li estis alfrontinta neantaŭe viditajn malfacilaĵojn.</p>

<p>Kaj pensante tion, Inok rememoris pri kiel li minacis je la nokto antaŭa, ke li mortigos iun ajn, kiu estos prokrastanta remetadon de la korpo. Eble, li diris al si, ne estis saĝe, diri tion. Scivolante pri ĉiu li fakte povus devigi sin al mortigo de viro — kvankam tio, ke tiu ne estus la unua viro, kiun li jam mortigis. Sed tio estis antaŭ tre longe, kaj tiam la situacio estis inter mortigi aŭ esti mortigita.</p>

<p>Li fermis la okulojn dum sekundo kaj refoje li povis vidi la deklivon suban de li, kun la longaj vicoj da viroj proksimiĝantaj tra la drivanta fumo, sciante ke tiuj viroj estis suprenvenintaj laŭ la kresto por nur unu kialo, por mortigi lin mem kaj tiujn aliajn, kiuj ĉeestas la krestan supron.</p>

<p>Kaj tiam ne estis la unuan fojon, ne estis ĝi la finan, sed ĉiuj el la jaroj da mortigado elboliĝis en esenco al tiu sola momento — ne al la tempo tuj sekvanta, sed ĉi tiu longa kaj terura momento, kiam li estis rigardanta la vicojn da viroj cele paŝantaj supren laŭ la deklivo por lin mortigi.</p>

<p>Estis en tiama momento, ke li ekkomprenis la frenezecon de milito, la senutila gesto, kio post ioma tempo fariĝas sensignifa, la malrezona kolerego kio devas esti flegota longe post ol la memoro de la okazo kiu kaŭzis la koleron, la nuda mallogiko, ke unu viro, per morto aŭ mizero, povus pravigi aŭ suprenteni principon.</p>

<p>Ie, li pensis, sur la longa retroa vojo de historio, la homa raso estis akceptinta frenezaĵon kvazaŭ principon kaj persistadis en ĝi ĝis tiam, ke hodiaŭ tiu frenezaĵo-fariĝinta-pincipo staris preta por eldetrui, se ne la rason mem, almenaŭ ĉiujn el tiuj aferoj, kaj materialaj kaj nematerialaj, kiuj estis faritaj por esti simboloj de homarismo tra multaj laborplenaj jarcentoj.</p>

<p>Luiso estis sidanta sur falinta arbotrunko kaj nun, kiam Inok proksimiĝis, li stariĝis.</p>

<p>“Mi atendis vin ĉi tie,” li diris. “Mi esperas, ke vi ne agaciĝas.”</p>

<p>Inok transpaŝis la fonton.</p>

<p>“La korpo estos ĉi tie ain en la frua vespero,” Luiso diris. “Vaŝintono flugigos ĝin al Madisono kaj portos ĝin de tie sur ŝarĝaŭto ĉi tien.”</p>

<p>Inok kapjesis. “Plaĉas al mi aŭdi tio.”</p>

<p>“Ili emis insisti,” Luiso diris, “ke mi demandu al vi fojon plu, kio la korpo estas.”</p>

<p>“Mi diris al vi hieraŭan nokton,” diris Inok, “ke mi ne rajtas diri al vi ion ajn. Mi volegas, ke mi povus. Mi estis pripensanta dum jaroj pri kiel diri la aferon, sed ne ekzistas rimedo por fari tion.”</p>

<p>“La korpo estas io fremda je Tero,” diris Luiso. “Ni certas pri tio.”</p>

<p>“Vi pensas tiel,” Inok diris, dirante ĝin ne kiel demandon.</p>

<p>“Kaj la domo,” diris Luiso, “estas io fremda ankaŭ.”</p>

<p>“La domo,” Inok diris al li, abrupte, “estis konstruita de mia patro.”</p>

<p>“Sed io ŝanĝis ĝin,” Luiso diris. “Ĝi ne estas tiel, kiel li ĝin konstruis.”</p>

<p>“La jaroj ŝanĝas aferojn,” diris Inok.</p>

<p>“Ĉion krom vi.”</p>

<p>Inok ridetis al li. “Do, tio agacas vin,” li diris. “Vi pensas, ke estas obscene.”</p>

<p>Luis kapneis. “Ne, ne obscene. Ne precize io ajn. Observadinte vin dum jaroj, mi jam venis al akcepto pri vi kaj pri ĉio rilata al vi. Nenia kompreno, nature, sed plena akcepto. Foje mi diras al mi mem, ke mi frenezas, sed tio estas nur momenta. Mi provis ne agaci vin. Mi laboris teni ĉion tute kiel ĝi estis. Kaj nun, renkontinta vin, mi feliĉas, ke tiel estis. Sed ni procedas al tiu ĉi afero  maldece. Ni kondukas tiel, kiel malamikoj, kvazaŭ ni estus hundoj, fremdaj unu al alia — kiaj tio ne estas la ĝusta renkot-maniero. Mi kredas, ke ni du eble havas multon komunan. Io okazadas, kaj mi malvolas fari ion ajn, kio estos trude pri ĝi.”</p>

<p>“Sed vi ja faris,” diris Inok. “Vi faris tion, kio estis plej malbone, preninte la korpon. Se vi estus sidiĝinta cele por elplani tion, kio plej vundus al mi, ne estus eble, ke vi farus plian malbonon. Kaj ne nur al mi. Ne ĉefe al mi, tute ne. Estis la homa raso, kion vi difektis.”</p>

<p>“Mi ne komprenas,” diris Luiso, “mi bedaŭras, sed mi ne komprenas. Estis la skribaĵo sur la ŝtono…”</p>

<p>“Pri tio mi kulpas,” diris Inok. “Malindas, ke mi riskis meti tion sur la ŝtonon. Sed je tiu tempo, ŝajnis dece, ke mi faru. Mi ne atendis, ke iu ajn estus venonta enketanta, kaj …”</p>

<p>“Ĝi estis amiko via?”</p>

<p>“Ĉu amiko mia? Nu, vi pridiras la korpon. Nu, ne fakte. Ne tiu aparta persono.”</p>

<p>“Nun post la faro,” Luiso diris, “mi bedaŭras.”</p>

<p>“Bedaŭroj ne helpas,” diris Inok.</p>

<p>“Sed ĉu ne estas io — ĉu ne estas io, kio povas esti farata pri tio? Io krom nur reporti la korpon?”</p>

<p>“Jes,” Inok diris al li, “eble povas esti io. Mi eble bezonos ioman helpon.”</p>

<p>“Informu min,” Luiso diris rapide. “Se ĝi eblas fariĝi…”</p>

<p>“Povas okazi, ke mi bezonos ŝarĝaŭton,” diris Inok. “Por forporti kelkajn aferojn. Registroj kaj aliaj similaj aferoj. Eblus, ke mi bezonos ĝin rapide.”</p>

<p>“Mi povas aranĝi ŝarĝaŭton,” diris Luiso. “Mi povas havi ĝin atendanta. Kaj viroj por helpi vin ŝarĝi.”</p>

<p>“Mi eble volos paroli al iu aŭtoritata. Alte aŭtoritata. La Presidento. Sekretario de la Ŝtato. Eble la U.N. Mi ne scias. Mi devas pripensi tion. Kaj mi bezonos ne nur alparoli lin, sed ankaŭ ian certiĝon pri tio, ke ili aŭskultos tion, kion mi diros.”</p>

<p>“Mi aranĝos,” diris Luiso, “por haviĝo de transportebla mallong-onda ekipaĵo. Mi havos ĝin preta, atendanta.”</p>

<p>“Kaj iun, kiu pretos aŭskulti?”</p>

<p>“Jes, ja,” diris Luiso. “Iu ajn, kiun vi nomos.”</p>

<p>“Kaj unu aferon plusan.”</p>


<p>“Forgesemon,” diris Inok. “Eble mi ne bezonos ion ajn el tiuj aferoj. Nek la ŝarĝaŭton nek la ceterajn aferojn. Eble mi devos lasi, ke aferoj procedos plu tiel, kiel ili procedas nun. Kaj se tio efektiviĝos, ĉu vi kaj ĉiuj aliaj koncernata povos forgesi, ke mi pridemandis?”</p>

<p>“Mi kredas, ke ni povos,” diris Luiso. “Sed mi daŭrigos la observadon.”</p>

<p>“Mi volas, ke vi daŭre faradu,” diris Inok. “Poste eblus, ke mi bezonus ioman helpon. Sed ne plu trudu.”</p>

<p>“Ĉu vi certas,” demandis Luiso, “ke vi bezonas nenion ceteran?”</p>

<p>Inok neis kape. “Nenion ceteran. Ĉion ceteran  mi devas fari mem.”</p>

<p>Eblas, li pensis, ke li jam parolis tro multe. Kiel povas li esti certa, ke li povas fidi tiun ĉi viron? Kiel li povas certi, ke li povas fidi iun ajn?</p>

<p>Kaj tamen, se li decidus forlasi Galaksian Centron kaj kunigi sian sorton kun tio de Tero, li eble bezonus ioman helpon. Eble estos ia disputo fare de la fremduloj pri lia kuna prenado de liaj priskribaĵoj kaj la fremdaj ilaĵoj. Se li volus eskapi havanta ilin, li eble devus fari tion rapide.</p>

<p>Sed ĉu li volas forlasi Galaksian Centron? Ĉu li povus rezigni de la galaksio? Ĉu li povus rifuzi la oferton, ke li fariĝu la vartisto de alia stacio sur iu alia planedo? Kiam venus la tempo, ĉu li povus tranĉi sian ligadon al ĉiuj la aliaj rasoj kaj ĉiuj el la misteroj de la aliaj steloj?</p>

<p>Li jam estis farinta preparojn por fari ja tiujn aferojn. Ĉi tie, en la pasintaj kelkaj momentoj, sen ĉe pensi multe pri tio, preskaŭ kvazaŭ li jam estis decidinta, li ĵus aranĝis situacion, kio helpos turni lin fronten al Tero.</p>

<p>Li staradis tie, pensanta, konfuzita pri la paŝoj jam prenitajn.</p>

<p>“Ĉiam estos iu ĉi tie,” diris Luiso. “Iu ĉe tiu ĉi fonto. Se ne mi mem, anstataŭe iu alia kiu povos kontakti min.”</p>

<p>Inok kapjesis preter-atente.</p>

<p>“Iu renkontos al vi ĉiun matenon tiam, kiam vi faras la tagan paŝadon,” diris Luiso. “Aŭ vi povas kontakti nin ĉi tie, iam ajn, kiam vi volos.”</p>

<p>Tiel, kiel konspiro, pensis Inok. Tiel, kiel knabaro ludanta pri policoj kaj rabistoj.</p>

<p>“Mi devas pluiri,” li diris. “Preskaŭ estas tempo por la postaĵo. Ŭinz estos scivolanta pri tio, kio okazis al mi.”</p>

<p>Li ekiris supren laŭ la monteto.</p>

<p>“Ĝis la revido,” diris Luiso.</p>

<p>“Jes,” diris Inok. “Ĝis la revido.”</p>

<p>Li surpriziĝis pri trovi, ke varmeta lumiĝo disiĝadis interne en li — kvazaŭ io estis malĝusta, kaj nun ĝi jam tute ĝustiĝis, kvazaŭ estis io perdita, kaj nun ĝi troviĝis.</p>


<p class="center">
<a href="CDS_01-26.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="x" href="CDS_01-V.xhtml#"></a>
<p class="left"><a id="" href="CDS_01-25.xhtml#"><b></b></a>  <i>~EB ; ~BeE </i></p>
<p>“Io ajn,” diris Luiso.</p>

<div class="halfline"/>
</div>
-->

</body></html>
