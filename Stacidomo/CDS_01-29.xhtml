<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>29</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 29 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 29</h2>

<p>Inok mallevis la fusilon kaj entiris malrapidan kaj zorgan enspiron. Ĉiam estas tiel ĉi, li pensis. Kvazaŭ estas necese, ke li eliru facile, laŭ malrapidaj gradoj, reen al tiu ĉi mondo ost la sezono de nerealeco.</p>

<p>Oni scias, ke estos iluzio tiam, kiam oni premas la ŝaltilon kiu komencas tion, kio ajn estas okazonta. Kaj oni scias, ke la afero estis iluzio tiam, kiam la tuta afero finiĝas. Sed inter tiama tempo, kiam ĝi estas okazanta la afero ne estas iluzio. Ĝi estas tiel reala kaj materiala, kvazaŭ la tuto estus vera.</p>

<p>Ili tiam demandis al li, li memoris, kiam la stacio estis konstruiĝanta, ĉu li havas hobion — ĉu estas ia tipo de distra instalaĵo, kion ili povas konstrui ene de la stacio por li. Kaj li tiam diris, ke li ŝatus havi fusilan pafejon, atendante nenion pli ol pafa galerio kun moviĝantaj anasoj sur ĉeno, aŭ argilaj tuboj rondirantaj sur rado. Sed tio, kompreneble, estus tro simpla por la frenezetaj arĥitektoj, kiuj dezajnis, kaj la amuze trofeliĉa laboristaro kiu konstruis la stacion.</p>

<p>Je la komenco, ili ne komprenis la terminon fusila pafejo, kaj li devis diri al ili tion, kio estas fusilo, kaj kiel ĝi funkcias kaj por kio ĝi uziĝas. Li diris al ili pri ĉasado de <a id="sciur" href="CDS_01-V.xhtml#sciur">sciuroj</a> je sunlumaj aŭtunaj matenoj, kaj pri timigante <a id="kunikl" href="CDS_01-V.xhtml#kunikl">kuniklojn</a> el de arbustaroj je la unua neĝado (kvankam oni ne uzas fusilon, sed anstataŭe kugletaran pafilon, pri kunikloj), pri ĉasado de procionoj je aŭtunaj noktoj, kaj pri atendante cervojn laŭ la kurejo kio kondukis suben al la rivero. Sed li estis malhonesta, kaj li ne diris al ili pri tiu alia uzo, je kio li aplikis fusilon dum kvar longaj jaroj.</p>

<p>Li diris al ili (ĉar ili estis estuloj facile alparoleblaj) pri sia junula sonĝo pri iama ĉasado en Afriko, kvankam eĉ dum li diris tion al ili li konsciis pri kiel neatingebla ĝi estis. Sed depost tiu tago, li jam ĉasis al (kaj ĉasiĝis de) bestoj multe pli strangaj ol iuj ajn pri kiuj Afriko povas fanfaroni.</p>

<p>Kio ajn servis kiel modelo por generi tiujn ĉi bestojn, se ja ili devenis de ie ajn krom la imago de tiuj fremduloj kiuj programis la memorstokojn kiuj produktas la celaĵan scenon, pri tio li havis neniujn ideojn. Ĝis nun ne okazis, dum la miloj da fojoj kiam li estis uzinta la pafejon, ripeto de la bestoj sovaĝe kurantaj en la sceno. Kvankam, eble, li pensis, iam okazos finiĝo de ili, kaj tiam la tuta scenaro eble komencos ripeti kaj la montraĵaro sekvos sin refoje. Sed rezulte de tio estus malmulta diferenco post nun, ĉar se la scenaro komencus ripeti, estus malmulta ŝanco por ke li povu memori en ajne konsiderinda detalo tiujn aventurojn, kiujn li estis spertintaj tiom multe da jaroj antaŭe.</p>

<p>Li komprenis nek la teĥnikojn nek la principojn, kiuj ebligas tiun ĉi fantastan fusilan pafejon. Kiel multaj aliaj aferoj, li akceptis ĝin sen bezoni komprenon. Kvankam, iun tagon, li pensis, li eble trovos informeton, kio post ioma tempo, transformos blindan akcepton en kompreniĝon — ne nur pri la pafejo, sed pri multaj aliaj aferoj.</p>

<p>Li jam ofte scivolis pri tio, kion pensas la fremduloj pri lia fascino pri la fusila pafejo, pri tiu primitiva instigo kiu pelas homon al mortigado, ne tiel multe pro la ĝojo de mortigo mem, sed pro la bezono por nuligi danĝeron, por kontraŭi perforton per pli granda kaj lerta perforto, por kontraŭi ruzkapablon per plia ruzkapablo. Ĉu li, li scivolis, donis al siaj fremdaj amikoj kialon por tima zorgado je ilia prijuĝo de la homa karaktero per la propra atentemo pri la fusilo? Rilate al la komprena proceso de la fremduloj, kiel oni povus establi diferencon inter la mortigado de aliaj vivoformoj disde la mortigado de siaj propraj? Ĉu vere ekzistas diferencaĵo kiu teneblas sub logika enketo inter la sportoj de besta ĉasado kaj militado? Al fremdulo, eble, tia diferencigo eble estus malfacila, ĉar en multaj kazoj la besto ĉasita ŝajnus tiel, kiel io pli proksime parenca al la homa ĉasisto laŭ formo kaj karakterizoj ol estus multaj inter la fremduloj mem.</p>

<p>Milito estas instinkta afero, pri kio ĉu estas ĉiu ordinara viro same respondecas kiel la politikaj estranoj kaj la tiel-nomitaj ŝatistoj? Ŝajnis maleble, tamen, profunde en ĉiu viro estas la kombata instinkto, la perforta instigo, la stranga sento pri kontestemo — ĉio el kio indikas pri konflikto el ia tipo aŭ alia, se sekvita al ĝia konkludo.</p>

<p>Li metis la fusilon sub brako kaj paŝadis transen al la panelo. Elstarante de longtruo ĉe la subo de ĝi estis peco de bendo.</p>

<p>Li eltiris ĝin kaj studis la simbolojn. Ili ne estis boninformaj. Li ne sukcesis tre bone.</p>

<p>Li maltrafis tiun unuan pafon kiun li celis al la alkuranta lup-estaĵo kun la maljunula vizaĝo, kaj ie en tiu tiama dimensio de malvereco, ĝi kaj ĝiaj kunuloj estas dente grimacantaj super la distordita maso el rubandigita karno kaj rompitaj ostoj kiuj estis Inok Valso.</p>


<p class="center">
<a href="CDS_01-30.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="x" href="CDS_01-V.xhtml#"></a>

<div class="halfline"/>

<p class="left"><img class="vortaro" alt="Image" src="images"/><a id="" href="CDS_01-29.xhtml#"><b></b></a>  <span class="piv"></span></p>
</div>
-->

</body></html>
