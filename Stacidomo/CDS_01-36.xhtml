<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>36</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 36 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 36</h2>

<p>Li eniris la stacion kaj la loko estis kvieta kaj nur iomete fantomeca en ĝia kvieteco. Lampo lumadis sur lia skribotablo, kaj transe sur la kafa tablo la eta piramido el sferoj flagradis, ĵetante siajn mult-kolorajn lumojn tiel, kiel tiuj kristalaj globoj iame uzitaj dum la jardeko <i>Muĝantaj Dudekoj</i> por kaŭzi, ke danca ĉambrego ŝajnis kiel magia loko. La etaj flagrantaj koloroj iris flirtantaj tute ĉien en la ĉambro, kiel danco de freneza bando de ĉielarkaj lampiroj.</p>

<p>Li staris momenton, sendecida, ne scianta pri kion fari. Io mankis kaj tuj li komprenis pri kio estas. Dum ĉiuj el la pasintaj jaroj estis fusilo por pendigi sur ĝiajn stangetojn aŭ por kuŝigi sur la skribtablon. Kaj nun ne plu estas fusilo.</p>

<p>Li devos kutimigi sin al cirkonstancoj, li diris al si, kaj relaboradi. Li devos malpaki kaj remeti aferojn ĝustaloke. Li devos enskribadi la taglibrojn kaj ĝisdatigi sin pri la legado. Estis multo farinda.</p>

<p>Ulisiz kaj Lusi foriris jam unu/du horojn antaŭe, celintaj al Galaksia Centro, sed la <i>sensaĵo</i> de la Talismano ŝajnis ankoraŭ restadi en la ĉambro. Kvankam, eble, li pensis, ne vere en la ĉambro, sed en li mem. Eble ĝi estas sensaĵo kion li portos kun si sendepende de kien li iros.</p>

<p>Li paŝadis malrapide trans la ĉambro kaj sidiĝis sur la sofon. Antaŭ li la piramido el sferoj elbriligadis ŝprucaĵojn da koloro el si. Li etendis manon por preni ĝin supren, tiam poste retiris ĝin malrapide. Por kio, li demandis al si, li stude rigardu ĝin fojon plu? Se li ne estis lerninta ĝin sekreton tiujn multajn fojojn antaŭajn, kial li atendu lerni ĝin nun?</p>

<p>Bela afero, li pensis, sed senutila.</p>

<p>Li scivolis pri kiel Lusi komfortiĝadas, kaj li certis, ke ŝi bone komfortas. Ŝi komfortiĝos, li diris al si, ie ajn kien ŝi iros.</p>

<p>Anstataŭ sidadi ĉi tie, decas, ke li okupigu sin pri laboro. Estis multe da ĝisdatigado por esti farata. Kaj la tempo ne plu estos sia propra poste ol nun, ĉar Tero estos frapetonta sur la pordon. Estos konferencoj kaj kunsidoj kaj multe da aliaj aferoj, kaj post kelkaj horoj plu, la novaĵoj eble estos ĉi tie. Sed antaŭ ol tio okazos, Ulisiz estos revenonta por lin helpi, kaj eble estos ankaŭ aliaj.</p>

<p>Post nur mallonga tempo li aranĝos iom da manĝaĵo, kaj poste li okupigos sin al la laboro. Se li laborus longe tra la nokto, li povus esti faronta multon.</p>

<p>Solaj noktoj, li diris al si, bonas por laborado. Kaj ja estas soleca nun, kiam maldecas, ke estos solece. Ĉar ne plu estas li sola, kiel li pensis, ke li estis sola nur kelkajn horojn antaŭajn. Nun li havas Teron kaj la galaksion, Lusion kaj Ulisizon, Ŭinzlon kaj Luison, kaj la maljunan filozofon ekstere en la poma fruktarbaro.</p>

<p>Li stariĝis kaj marŝis al la skribtablo kaj prenis supren la statueton kion Ŭinzlo skulptis pri li. Li tenis ĝin sube de la skribtabla lampo kaj turnis ĝin malrapide inter la manoj. Ja estis, li nun vidis, soleco ankaŭ en tiu figuro — la esenca soleco de viro kiu paŝadas sola.</p>

<p>Sed estis necese, ke li paŝadis sola. Ne ekzistis alia ebleco. Ne estis elekto. La afero estis unu-homa laboro. Kaj nun la laboro estas — ne, ne finita, ĉar ankoraŭ estis multo kio devas fariĝi. Sed la unua porcio de tio finiĝis, kaj la dua porcio komencas.</p>

<p>

He set the statuette back on the desk and remembered that he had not given Winslowe the piece of wood the Thuban traveler had brought. Now he could tell Winslowe where all the wood had come from. They could go through the journals and find the dates and the origin of every stick of it. That would please old Winslowe.</p>

<p>Li aŭdis la siklan susuron kaj turniĝis rapide returnis sin.</p>

<p>“Meri!” li kriis..</p>

<p>Ŝi staris tuj ĉe la rando de ombro kaj la flirtantaj koloroj de la flagranta piramido kaŭzis al ŝi aspekti tiel, kiel iu, kiu ĵus ekpaŝis el feja mondo. Kaj ja estis tiel, li pensis senrege, ĉar lia perdita feo-mondo nun reestiĝas.</p>

<p>“Mi devis veni por vidi,” ŝi diris. “Vi estis soleca, Inok, kaj mi ne povis restadi for.”</p>

<p>Ŝi ne povis restadi for — kaj tio ja eble pravas, li pensis. Ĉar inter la aro da instigoj kiujn li estis aranĝintaj, je povas esti devigo neeskapebla por tiam veni, kiam ajn ŝi bezoniĝas.</p>

<p>Estas kaptilo, li pensis, el de kiu nek ambaŭ povas eskapo. Estas nenia libervolo ĉi tie, sed anstataŭ la mortiga pasio de tiu ĉi blinda meĥanismo kion li mem estas forminta.</p>

<p>Maldecas, ke ŝi venas lin vidi, kaj eblas, ke ankaŭ ŝi scias ĉi tion tute same kiel li mm. Ĉu la afero devos tiel ĉi daŭri, li scivolis, por ĉiam kaj ĉiam?</p>

<p>Li staradis tie, fride senmova, distirata pro la bezono por ŝi kaj la malpleneco de ŝia malrealeco, kaj ŝi estis moviĝanta al li.</p>

<p>Ŝi estis proksima je li kaj post momento ŝi haltos, ĉar ŝi sciis la regulojn same bone kiel li; ŝi, ne pli ol li, povos agnoski la iluzion.</p>

<p>Sed ŝi ne halis. Ŝi venis tiel proksimen, ke li povis flari la ŝian pomarb-floran bonodoron. Ŝi etendis manon kaj metis ĝin sur lian bakon.</p>

<p>Kaj ĝi ne estis ombreca tuŝo, kaj ĝi ne estis ombreca mano. Li povis senti la premon de ŝiaj fingroj kaj la malvarmetecon de ili.</p>

<p>Li staris rigide, kun ŝia mano sur lia brako.</p>

<p>La flagranta lumo! li pensis. La piramido el sferoj!</p>

<p>Ĉar nun li rememoris pri kiu estis doninta ĝin al li — unu el tiuj <a id="aberaci" href="CDS_01-V.xhtml#aberaci">aberaciaj</a> rasoj de la stel-sistemo Hidro Alfa. Kaj estis de la literaturo de tiu sistemo de kie li lernis la arto de la fea mondo. Ili estis provintaj helpi lin per doni al li la piramidon, kaj li ne estis kompreninta. Okazis miso de komunikado — sed tia afero facile okazas. Inter la Babelo de la galaksio, estas facile ke oni miskomprenas, aŭ simple ne scias.</p>

<p>Ĉar la piramido el sferoj estis mirinda, tamen simpla, meĥanismo. Ĝi estis la fiksa agento kiu eligis la iluziecon, kiu faris reala la fean mondon. Oni faras ion tiel, kiel oni volas ĝin esti, kaj poste ŝaltas la piramidon, kaj oni havas tion, kion oni dezajnis, tiel reala, kvazaŭ ĝi neniam estis iluzio.</p>

<p>Krom tio, li pensis, ke en kelkaj aferoj, oni malpovas trompi sin mem. Oni ja scias, ke estas iluzio, eĉ se ĝi fariĝus reala.</p>

<p>Li etendis al ŝi iom timete, sed ŝia mano falis for de lia brako kaj ŝi prenis malrapidan paŝon retroen.</p>

<p>En la silento de la ĉambro — la terura, soleca silento — ili staris fronte inter si dum la koloraj lumoj kuradis kiel ludantaj musoj dum la priamido el sferoj kirladis sian neniam ĉesantan ĉielarkon.</p>

<p>“Mi bedaŭras,” Meri diris, “sed ne estas bone. Ni ne povas trompi nin mem.”</p>

<p>Li staris muta kaj hontigita.</p>

<p>“Mi atendis por tio,” ŝi diris. “Mi pensis kaj revis pri tio.”</p>

<p>“Ankaŭ mi,” diris Inok. “Mi neniam pensis, ke ĝi povos okazi.”</p>

<p>Kaj jen la afero, kompreneble. Tiom longe, kiom ĝi ne povis okazi, ĝi estis afero pri kio oni rajtis revi. Ĝi estis romantika kaj malproksima kaj malebla. Eble ĝi estis romantika nur pro tio, ke ĝi estis tiel malproksima kaj malebla.</p>

<p>“Kvazaŭ pupo estus ekviviĝinta,” ŝi diris, “aŭ amata <a id="plusx" href="CDS_01-V.xhtml#plusx">pluŝa</a> urseto. Mi bedaŭras, Inok, sed vi ne povos ami pupon aŭ pluŝan urson kiu estas ekviviĝinta. Vi ĉiam memoros ilin tiel, kiel ili estis antaŭe. La pupo kun la ridinda, surpentrita rideto; la urseto kun la ŝtopaĵo elvenanta.”</p>

<p>“Ne!” kriis Inok. “Ne!”</p>

<p>“Kompatinda Inok,” ŝi diris. “Estos ja malbone por vi. Mi volas, ke mi povus helpi. Vi suferos tiom longe pro tio.”</p>

<p>“Sed vi!” li kriis. “Sed vi? Kion vi povos fari nun?”</p>

<p>Estis ŝi, li pensis, kiu montris la kuraĝon. La kuraĝo, kio necesis por fronti aferojn tiel, kiel ili estas.</p>

<p>Kiel, li scivolis, estis ŝi sensinta tion. Kiel okazis, ke ŝi tion sciis?</p>

<p>“Mi iros for,” ŝi diris. “Mi ne poste revenos. Eĉ ne tiam, kiam vi bezonos min. Mi ne revenos. Nenia alia rimedo eblas.”</p>

<p>“Sed vi ne povas foriri,” li diris. “Vi kaptiĝis same kiel mi.”</p>

<p>“Estas strange, ĉu ne,” ŝi diris, “kiel tio okazis al ni? Ambaŭ el ni viktimoj de iluzio …”</p>

<p>“Sed vi,” li diris. “Ne vi.”</p>

<p>Ŝi kapjesis serioze. “Ankaŭ mi, same kiel vi. Vi ne povas ami la pupon, kiun vi kreis, aŭ mi la kreinton de ludiloj. Sed ambaŭ el ni pensis, ke ni povis; ambaŭ el ni ankoraŭ pensas tion inda, ke ni faru, kaj sentas nin kulpaj kaj mizeraj pro tio, trovante ke ni malpovas.”</p>

<p>“Ni povus provi,” diris Inok. “Se nur vi restados.”</p>

<p>“Kaj rezulte malami vin je la fino? Kaj, pli malbone ol tio, kun vi malamante min. Lasu nin tenadi la kulpecon kaj mizeron. Estos pli bone ol malamo.”</p>

<p>Ŝi movis rapide kaj  la piramido el sferoj estis en ŝia mano kaj levita.</p>

<p>“Ne, ne tion!” li kriis. “Ne, Meri …”</p>

<p>La piramido ekbrilis, turniĝanta tra la aero, kaj kraŝis kontraŭ la kamenon. La ekbriladantaj lumoj estingiĝis. Io — vitro? metalo? ŝtono? — tintadis sur la planko.</p>

<p>“Meri!” Inok kriis, paŝegante antaŭen en la mallumo.</p>

<p>Sed estis neniu tie.</p>

<p>“Meri!” li vokegis, kaj la vokegado estis ĝemo.</p>

<p>Ŝi estis for, kaj ŝi ne revenos.</p>

<p>Eĉ kiam li bezonos ŝin, ŝi ne revenos.</p>

<p>Li staradis kviete en la mallumo kaj silento, kaj la voĉo de centjaro da vivado ŝajnis paroli al li en lingvo silenta.</p>

<p>Ĉiuj aferoj malfacilas, ĝi diris. Ekzistas nenio facila.</p>

<p>Iam estis biena knabino loĝanta laŭlonge sur la vojo, kaj la sudŝtata belulino kiu iam rigardis lin preterpasi ŝian barilpordon, kaj nun estas Meri, por ĉiam for de li.</p>

<p>Li turniĝis peze en la ĉambro kaj moviĝis antaŭen, palpe serĉanta la tablon. Li trovis ĝin kaj ŝaltis la lampon.</p>

<p>Li staris apud la tablo kaj ĉirkaŭrigardis la ĉambron. En tiu ĉi angulo, kie li staras, estis iam kuirejo, kaj tie, kie la kameno staras, la salona ĉambro, kaj ĉio ŝanĝiĝis — ĝi estis ŝanĝita jam de longa tempo nun. Kaj li ankoraŭ povas vidi ĝin tiel, kvazaŭ estis nur hieraŭ.</p>

<p>Ĉiuj el la tagoj estis pasintaj, kaj ĉiuj el la homoj en ili.</p>

<p>Nur li mem restas.</p>

<p>Li estis perdinta sian mondon. Li jam forlasis sian mondon malantaŭe.</p>

<p>Kaj same, je tiu ĉi tago,  ekhavis ĉiujn el la aliaj — ĉiuj el la homoj loĝantaj en ĉi tiu momento.</p>

<p>Ili mem ankoraŭ ne eksciis tion, sed ili, ankaŭ, forlasis sian mondon malantaŭe. Ĝi ne plu estos same refoje.</p>

<p>Oni diras adiaŭ al tiom multaj aferoj, al tiom multaj amatoj, aŭ tiom multaj revoj.</p>

<p>“Adiaŭ Meri,” li diris. “Pardonu min kaj Dio vin gardu.”</p>

<p>Li sidiĝis ĉe la tablo kaj tiris al si la taglibron kuŝantan sur ĝia supro. Li svingis ĝin malferme, serĉanta la paĝojn kiujn li devos plenigi.</p>

<p>Li havis laboron farindan.</p>

<p>Nun li estis preta je tio.</p>

<p>Li estis ĵus dirinta sian finan adiaŭon.</p>


<p class="center">
<a href="CDS_01-Pri_la_Auxtoro.xhtml">
	<img class="break" alt="***" src="images/fino.png"/>
</a>
</p>

<!--
<div class="xxx">
<a id="x" href="CDS_01-V.xhtml#"></a>

<div class="halfline"/>

<p class="left"><img class="vortaro" alt="Image" src="images"/><a id="" href="CDS_01-36.xhtml#"><b></b></a>  <span class="piv"></span></p>
</div>
-->

</body></html>