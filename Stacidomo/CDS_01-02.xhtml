<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>2</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chaper 2 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 2</h2>

<p>Doktoro <a id="Erwin_Hardwick" href="CDS_01-T.xhtml#Erwin_Hardwick">Ervin Hardvik</a> ruligis la krajonon tien kaj reen inter la manoj, agaca afero. Li rigardis la viron trans la skribtablo konsiderante.</p>

<p>“Tio, kion mi ne povas kompreni,” diris Hardvik, “estas la kialo, pro kio vi venis al ni.”</p>

<p>“Nu, vi estas la Nacia Akademio kaj mi pensis …”</p>

<p>“Kaj vi estas la Informokapta Agentejo.”</p>

<p>“Nu, doktoro, se pli plaĉus al vi, ni nomu tiun ĉi vizition neoficiala. Imagu ke mi estus konfuzita civitano kiu vizitis por trovi pri vi, ĉu vi povus iel helpi.”</p>

<p>“Ne estas, ke mi ne ŝatos helpi, sed mi ne komprenas pri kiel mi povas. La tuta afero estas tiel neklara kaj <a id="hipotez" href="CDS_01-V.xhtml#hipotez">hipotezeca.”</a></p>

<p>“Damne, doktoro,” diris <a id="Claud_Lewis" href="CDS_01-T.xhtml#Claud_Lewis">Klaŭd Luiso,</a> “vi ne povas kontraŭdiri la pruvojn — tiom malmulte, kiom mi havas.”</p>

<p>“Nu, bone do,” diris Hardvik, “ni komencu refoje kaj ekzamenu ĝin pecon post peco. Vi diras, ke ekzistas tiu ĉi viro …”</p>

<p>“Lia nomo,” diris Luiso, “estas Inok Vales: kronologie, li estas cent dudek kvar jarojn aĝa. Li naskiĝis sur bieno kelkajn kilometrojn malproksime de urbeto nomata Muelilvilaĝo en Viskonsono, je aprilo 22-a, 1840, kaj li estas la sola infano de <a id="Jedediah" href="CDS_01-T.xhtml#Jedediah">Ĝededaja</a> kaj Amanda Vales. Li tiam aniĝis en la armeo kun la plej unuaj, kiam Abraham Lincoln <a href="https://eo.wikipedia.org/wiki/Abraham_Lincoln">[ref.]</a> vokis por volontuloj. Li estis en la Fera Brigado, kiu preskaŭ elmortiĝis ĉe Getizburgo <a href="https://eo.wikipedia.org/wiki/Batalo_de_Gettysburg">[ref.]</a> en 1863. Sed Vales iel sukcesis akiri trans-membriĝon al alia armea grupo kaj bataladis suden trans Virginio sube de generalo Grant <a href="https://eo.wikipedia.org/wiki/Ulysses_S._Grant">[ref.].</a> Li estis tie je la milita finiĝo ĉe la juĝdomo ĉe Apomatoks …”</p>


<p>“Do vi jam enketis lin.”</p>

<p>“Mi traserĉis liajn dosierojn. La dosiero pri lia armea ekmembriĝo ĉe la ŝtata registrara-domo en Madisono. La pluajn, inkluzive de tio pri lia malmembriĝo ĉi tie en Vaŝintono.”</p>

<p>“Vi diras, ke li aspektas tridek-jara.”</p>

<p>“Ne eĉ unu tagon pli-aĝa. Eble eĉ malpli ol tio.”</p>

<p>“Sed vi ankoraŭ ne parolis kun li.”</p>

<p>Luiso kapneis.</p>

<p>“Eble li ne estas tiu viro. Se vi havus fingropintajn tuŝ-makulojn …”</p>

<p>“Je la tempo de la Enlanda Milito,” diris Luiso, “oni estis ankoraŭ ne pensintaj pri tuŝ-makuloj.”</p>

<p>“La plej lasta el la veteranoj de la Enlanda Milito,” diris Hardvik, “mortis antaŭ jam kelkaj jaroj. Tamburista knabo de la Konfederacio, mi kredas. Devas esti okazinta ia eraro.”</p>

<p>Luiso neis per la kapo. “Mi mem pensis tiel tiam, kiam oni komisiis la enketadon al mi.”</p>

<p>“Kial vi komisiiĝis? Kiel okazas, ke la Informkapta Agentejo enmiksiĝas en aferon ĉi tian?”</p>

<p>“Mi devas konfesi,” diris Luiso, “ke estas iom nekutime. Sed estis tiom multe da <a id="implic" href="CDS_01-V.xhtml#implic">implicaĵoj …”</a></p>

<p>“Senmortecon, vi volas diri.”</p>

<p>“Tio leviĝas en niaj mensoj, eble. La ebleco de tio. Sed nur flankafere. Estis en tio aliaj konsiderindaĵoj. La afero estis stranga kaj meritis iom da enketado.”</p>

<p>“Sed la Informkapta Agencio …”</p>

<p>Luiso ridetis. “Vi scivolas, kial ne scienca buroo? Logike, mi supozas, decus se estus anstataŭe tiel. Sed unu el niaj viroj eksciis hazarde pri tio. Estis dum lia ferio. Li havas parencojn tie en <a id="Viskonsino" href="CDS_01-V.xhtml#Viskonsino">Viskonsino.</a> Ne ĝuste en tiu regioneto, ĉirkaŭ kvindek kilmetrojn malproksime. Li aŭdis onidiron — estis nur ĵus la plej eta aŭdaĵo, nur flanka pridiro. Do li nazumis pri tio iomete. Li ne trovis multon, sed sufiĉe, ke li pensis, ke eble estis io en tio.”</p>

<p>“Jen la aspekto kiu konfuzas min,” diris Hardvik. “Kiel povas viro vivi cent dudek kvar jarojn en unu loko sen fariĝi famegulo kiun la tuta mondo priaŭdus? Ĉu vi povas imagi tion, kion la ĵurnaloj faros el io kia ĉi tio?”</p>

<p>“Mi timtremadas,” Luiso diris, “kiam mi pripensas tion.”</p>

<p>“Vi ne eksplikis al mi la kialon.”</p>

<p>“Tiu ĉi,” diris Luiso, “estas iom malfacile eksplikebla. Vi devus koni la regionon kaj la homojn tie loĝantajn. La sud-okcidenta angulo de Viskonsino situas inter du riveroj, la Misisipo ĉe okcidento, la Viskonsino ĉe nordo. For de la riveroj estas plata, larĝa <a id="preri" href="CDS_01-V.xhtml#preri">preria</a> lando, riĉa tereno, kun prosperaj bienoj kaj urbetoj. Sed la tereno kiu etendiĝas kline malsupren al la riveroj estas malebena kaj malglatega; altaj montetoj kaj deklivoj kaj profundaj <a id="ravin" href="CDS_01-V.xhtml#ravin">ravinoj</a> kaj klifoj, kaj estas kelkaj lokoj tiel situantaj kiel havenoj aŭ poŝoj kiuj estas izolaj. Ili alkondukiĝis per malbonaj vojoj kaj la etaj krudaj bienoj kie loĝadas fare de homoj kiuj eble pli similas al la pioniroj el tempo antaŭ pli ol cent jaroj ol de la dudeka jarcento. Ili havas aŭtomobilojn, certe, kaj radioaparatojn, kaj eble baldaŭ, eĉ televidilojn. Sed en spirito ili estas konservativaj kaj klanemaj — ne ĉiuj el la popolo, kompreneble, eble ne eĉ multe da ili, sed restas tiuj ĉi etaj izolaj loĝ-regionetoj.</p>

<p>“Antaŭatempe estis multe da bienoj en tiuj ĉi izolaj poŝlokoj, sed hodiaŭ oni apenaŭ povas vivteni ĉe bieno el tiu tipo. Malrapide la homoj puŝiĝas el tiuj lokoj pro ekonomiaj cirkonstancoj. Ili vendas siajn bienojn por kia ajn prezo kio haveblas kaj translokiĝas aliloken, al urboj plejparte, kie ili povas vivteni.”</p>

<p>Hardvik kapjesis. “Kaj tiuj kiu postlasiĝas, kompreneble, estas la plej konservativaj kaj klanemaj.”</p>

<p>“Prave. La plimulto de la lando nun apartenas al foraj posedantoj kiuj ne eĉ ludas je kultivado. Ili eble kultivas kelke da bovoj sur tio, sed nenion alian. Ne estas malbona afero kiel impoŝta subtrahaĵo por iu kiu bezonas ion tian. Kaj dum la tagoj de la <a id="bkb" href="CDS_01-V.xhtml#bkb">tereno-banko,</a> multe de la bienoj konserviĝis en la banko.”</p>

<p>“Vi provas diri al mi, ke tiuj ĉi montetaraj homoj — ĉu vi nomus ilin tiel? — konspiris je silentado.”</p>

<p>“Eble ne io ajn,” diris Luiso, “tiel formala aŭ detale elpensita kiel tio. Estas nur ilia kutima konduto, daŭra kutimo de la antaŭtempa, memforta pionira filozofio. Ili atentis pri propraj aferoj. Ili maldeziris, ke aliaj homoj trudus al ili mem kaj ili ne trudas al iu ajn alia. Se viro volus vivi ĝis aĝo mil-jara, eble tio estus mirinda afero, sed tio estus tute sia propra afero. Kaj se tiu volus vivi sola dum li tion faras, ankaŭ tio estus afero sia propra. Ili eble diskutus pri la afero inter si mem, sed al neniuj aliaj. Ili malŝatus tion, se iu fremdulo provus pridiskuti ĝin.</p>

<p>“Post ioma tempopaso, mi supozas, ili grade alkutimiĝis pri la fakto, ke Vales restadis juna dum ili mem pliaĝiĝis. La mireco elvaporiĝis kaj ili probable ne priparolis ĝin ofte, eĉ inter si mem. Novaj generacioj kutimiĝis al tio ĉar la pliaĝuloj estis vidanta en tio nenion tro malordinaran — kaj pretere, neniu ofte vidis Valeson ĉar li tenis sin strikte izola.</p>

<p>“Kaj en apudaj lokoj la afero, eĉ tiam ajn, kiam malofte ĝi pripensiĝis, fariĝis nur ia legendo — alia freneza rakonto kiu ne meritas enketiĝon. Eble kiel nura ŝerco inter tiu popolo loĝanta ĉirkaŭ Malehela Valo. Ia infan-fantastaĵo kiu probable enhavus ne eĉ unu vorton da vero. Viro eble aspektigus sin stulta, se li decidus enketi ĝin.”</p>

<p>“Sed via viro enketis ĝin.”</p>

<p>“Jes. Ne demandu min pri lia kialo.”</p>

<p>“Sed oni ne donis al li la taskon por enketi plu.”</p>

<p>“Li bezoniĝis aliloke. Kaj pretere, li jam koniĝis tie.”</p>

<p>“Kaj vi?”</p>

<p>“Ĝi kostis al mi du jarojn da laborado.”</p>

<p>“Sed nun vi komprenas la rakonton.”</p>

<p>“Ne ĝian tuton. Nun estas pli da demandoj ol estis je la komenco.”</p>

<p>“Vi mem vidis tiun ĉi viron.”</p>

<p>“Multajn fojojn,” diris Luiso. “Sed mi neniam interparolis kun li. Mi kredas, ke li neniam min vidis. Li kutimas fari paŝadon ĉiutage tiam, kiam li iras por akiri la poŝtaĵojn. Komprenu, ke li neniam forlasas la bienon. La poŝtisto alportas tiom malmulte da aferoj kiujn li bezonas. Sakon da faruno, pakaĝon de porka lard-viando, dek duon da ovoj, cigarojn, kaj foje likvoron.”</p>

<p>“Sed tio devas kontraŭi la poŝtajn regulojn.”</p>

<p>“Kompreneble, jes. Sed poŝtistoj kutimis fari tion dum jaroj. Ĝi neniel ofendas ĝis tiam, kiam oni plendos pri tio. Kaj neniu tion faros. La poŝtistoj probable estas la solaj amikoj li havis.”</p>

<p>“Laŭ mia kompreno, tiu ĉi Vales ne multe kultivas.”</p>

<p>“Neniel. Li havas etan vegetaĵan ĝardenon, sed tio estas la tuto. Lia bieno jam plejparte refariĝis sovaĝa tereno.”</p>

<p>“Sed li devas vivteni. Li devas akiri monon iel.”</p>

<p>“Li ja faras,” diris Luiso. “Je intertempoj de kvin aŭ dek jaroj li forsendas manplenon da juveloj al firmao en Novjorko.”</p>

<p>“Laŭleĝe?”</p>

<p>“Se vi volas diri, ĉu ŝtelitaj, mi ne kredas tiel. Se iu volus disputi la aferon, mi supozas ke estas kontraŭleĝecoj. Ne je la komenco, kiam li unue komencis sendadi ilin, antaŭe en la malnovaj tagoj. Sed leĝoj ŝanĝiĝas kaj mi suspektas, ke kaj li kaj la aĉetantoj nun kontraŭas kelke da ili.”</p>

<p>“Kaj tio ne malplaĉas al vi?”</p>

<p>“Mi enketis tiun ĉi firmaon,” diris Luiso, “kaj ili estis iom nervozaj. Parto de tio estas, ke ili estis ege ŝtelintaj de Vales. Mi diris al ili, ke ili daŭrigu la aĉetojn. Mi diris al ili, ke se iu ajn venos por enketi, sendu ilin rekte al mi. Mi ordonis ke ili tenu la buŝojn fermitaj kaj ŝanĝu nenion.”</p>

<p>“Vi malvolas, ke iu ajn timigos lin al foriro,” diris Hardvik.</p>

<p>“Vi ja pravas, ke mi ege tion malvolas. Mi volas, ke la poŝtistoj daŭre tiel agados kiel var-portistoj, kaj ke la Novjorka firmao daŭre aĉetos juvelojn. Mi volas, ke ĉio restu ĝuste tiel, kiel ĝi estas. Kaj antaŭ ol vi demandos min pri tie, kie devenas la juveloj, mi diros al vi, ke mi ne scias.”</p>

<p>“Eble li havas minon.”</p>

<p>“Tiu estus mirinda mino. Diamantoj kaj rubenoj kaj smeraldoj, ĉiuj el la sama mino.”</p>

<p>“Mi suspektus, ke eĉ kontraŭ la prezoj kiujn li akiras por ili, li gajnas sufiĉe bonan enspezon.”</p>

<p>Luiso kapjesis. “Evidente li nur forsendas pakaĵon tiam, kiam lia mono elspeziĝis. Li ne bezonus multon. Li vivtenas iom simple, juĝata laŭ la aferoj aĉetintaj. Sed li abonas multon da tagaj ĵurnaloj kaj novaĵ-magazinoj kaj dek duojn da sciencaj ĵurnaloj. Li aĉetas multon da libroj.”</p>

<p>“Teĥnikajn librojn?”</p>

<p>“Kelke da ili, kompreneble, sed plejparte nur por ĝisdatiĝi pri novaj progresoj. Fiziko kaj ĥemio kaj biologio — tute tiaj aferoj.”</p>

<p>“Sed mi ne …”</p>

<p>“Kompreneble ne. Ankaŭ nek mi. Li estas nenia sciencisto. Aŭ almenaŭ li ne havas formalan edukon pri la sciencoj. En la antaŭaj tagoj kiam li studadis ĉe lernejo ne estis multe da tio — ne laŭ la senco de hodiaŭa scienca edukado. Kaj kiom ajn li estis lerninta tiam estus iom malutila hodiaŭ en ajna kazo. Li plenumis gimnazion — unu el tiuj unu-ĉambraj kamparanaj lernejoj — kaj studis unu vintron ĉe certa lernejo tiame nomata akademio kiu funkciis dum unu/du jaroj en Muelilvilaĝo. Se vi jam ne tion scias, tio estis rimarkinde pli bona ol ordinare en la 1850-a jardeko. Li, ŝajne, estis inteligenta juna viro”</p>

<p>“Hardvik balancis nee la kapon. “Ŝajnas nekredeble. Vi mem enketis pri ĉion ĉi, ĉu?”</p>

<p>“Tiom profunde kiom mi povis. Mi devis fari facil-tuŝe. Mi malvolis, ke iu ajn priatentu. Kaj jen unu afereto kiun mi forgesis mencii — li multe skribas. Li aĉetas grandajn, malmolkovrilajn registro-librojn, po dek du je ĉiu aĉeto. Li aĉetas inkon po tutaj boteloj.”</p>

<p>Hardvik stariĝis malantaŭ sia skribtablo kaj paŝadis tien kaj ien ĉirkaŭ la ĉambro.</p>

<p>“Luiso,” li diris, “se vi ne estus montrinta al mi viajn <a id="legitim" href="CDS_01-V.xhtml#legitim">legitimaĵojn,</a> kaj se mi ne estus pruvinta ilian verecon, mi devus kredi, ke ĉio ĉi estas malbongusta ŝerco.”</p>

<p>Li reiris kaj sidiĝis denove. Li ektenis la krajonon refoje kaj komencis ruligadi ĝin inter la manplatoj refoje.</p>

<p>“Vi prilaboris la enketadon jam du jarojn,” li diris. “Ĉu vi havas neniujn ideojn?”</p>

<p>“Ne eĉ unu,” diris Luiso. “Mi restas plene konfuzita. Jen la kialo de mia alveno.”</p>

<p>“Diru al mi iom pri lia historio. Pri post la milito, mi volas diri.”</p>

<p>“Lia patrino mortis,” diris Luiso, “dum li estis for. Lia patro kaj la najbaroj enterigis ŝin ĝuste tie, ĉe la bieno. Tiel estis kutime por multaj homoj en tiu tempo. Juna Vales gajnis hejmeniran permeson, sed ne ĝustatempe por alveni hejmen por la funebra ceremonio. Oni ne ofte <a id="balzam" href="CDS_01-V.xhtml#balzam">enbalzamigis</a> en tiu tempo kaj la veturado estis malrapida. Poste li reiris al la milito. Laŭ tio malmulte, kion mi povas trovi, ĝi estis lia ununura forest-permeso. La maljuna patro vivis sola kaj prilaboris la bienon, pluvivante kiel fraŭlo kaj vivtenante sufiĉe komforte. Laŭ tio, kion mi povis eltrovi, li estis elstare bona bienisto por sia tempo. Li abonis al kelkaj bienaj ĵurnaloj kaj estis progresema en siaj ideoj. Li atentis pri la interŝanĝado de rikolto-plantoj kaj gardado kontraŭ <a id="erozi" href="CDS_01-V.xhtml#erozi">erozio.</a> La bieno ne estas bonega laŭ modernaj mezuroj, sed ĝi donis al li vivtenadon kaj iomete plu kiel mon-ŝparaĵon.</p>

<p>“Post tio Inok venis hejmen de la milito kaj ili prilaboris la bienon kune unu/du jarojn. La maljunulo aĉetis <a id="falcx" href="CDS_01-V.xhtml#falcx">falĉilon</a> — unu el tiuj ĉevale-trenitaj aparataĵoj kun tranĉilega trabo por rilkolti herbon aŭ grenon. Estis ja prorgresema farinda afero tiam. Ĝi superis manan falĉilon ja tre ege.</p>

<p>“Post tio, je iu posttagmezo la maljunulo eliris la domon por falĉi herbokampon. La ĉevaloj ekkuris. Devas esti, ke io timigis ilin. La patro de Inok ĵetiĝis el la sidlokon, antaŭen al la tranĉilega trabo. Estis malbela maniero por morti.”</p>

<p>Hardvik faris grimacon de malgusto. “Horore,” li diris.</p>

<p>“Inok eliris kaj suprenprenis sian patron kaj portis la korpon al la domon. Post tio li prenis <a id="fusil" href="CDS_01-V.xhtml#fusil">fusilon</a> kaj ekiris por ĉasi la ĉevalojn. Li trovis ilin ĉe angulo de la herbkampo, kaj li pafmortigis ambaŭ el ili kaj tie ilin forlasis. Mi volas diri ĝuste tion. Dum jaroj la skeletoj kuŝadis tie en la herbkampo, tie kie li ilin mortigis, ankoraŭ ligitaj al la falĉil-aparto ĝis tiam kiam la rimenoj elputriĝis.</p>

<p>“Post tio li reiris al la domo kaj kuŝigis en ordo sian patron. Li purigis lin kaj li vestis lin per ties bona nigra vestaro kaj kuŝigis lin sur tabulon, poste eliris al la bienan eksterdomon kaj <a id="cxarpenti" href="CDS_01-V.xhtml#cxarpenti">ĉarpentis</a> <a id="cxerk" href="CDS_01-V.xhtml#">ĉerkon.</a> Kaj post tio, li fosis tombotruon apud la tombo de sia patrino. Li finis per lampolumo, kaj poste reiris al la domo kaj sidadis apud la patro dum la nokto. Kiam mateniĝis, li iris por informi la plej proksiman najbaron kaj tiu najbaro informis la aliajn kaj iu iris por alkonduki pastron. Malfrue en la posttagmezo ili celebris la funebran ceremonion, kaj Inok reiris en la domon. Li loĝadis tie ĉiam poste, sed li neniam plu kultivis la landon. Krom pri la ĝardeno, mi volas diri.”</p>

<p>“Vi diris al mi, ke tiuj ĉi homoj ne alparolas nekonatulojn. Vi tamen ŝajne jam lernis multon.”</p>

<p>“Ĝi kostis al mi du jarojn da laborado por tion fari. Mi enmiksiĝis kun ili. Mi aĉetis malbonstatan aŭtomobilon kaj vage ŝoforis en Muelilvilaĝon kaj lasis esti konata, ke mi estas serĉisto de <a id="ginseng" href="CDS_01-V.xhtml#ginseng">ginsengo.”</a></p>

<p>“Kio?”</p>

<p>“Serĉisto de ginsengo. Ginsengo estas planto.”</p>

<p>“Jes, mi scias. Sed jam dum longaj jaroj ne estis merkato por tio.”</p>

<p>“Malgranda merkato kaj foj-foja. Eksportistoj akceptos iom da tio. Sed mi serĉadis aliajn medikamentajn plantojn ankaŭ kaj pretendis multan priscion de ili kaj ilia uzo. ‘Pretendis’ ne estas ĝusta vorto; mi elstudis ilin ja multe.”</p>

<p>“Tia simpla speco de ulo,” diris Hardvik, “kian tiuj homoj povus kompreni. Ia kultura antaŭulo. Kaj neniel ofenda, ankaŭ. Oni eble ne tute ĝusta je la kapo.”</p>

<p>Luiso kapjesis. “Tio sukcesis eĉ pli bone ol mi supozis. Mi nur vagadis ĉirkaŭe kaj homoj alparolis in. Mi eĉ trovis iom da ginsengo. Estis certa familio aparta — la familio <a id="Fisher" href="CDS_01-T.xhtml#Fisher">Fiŝer.</a> Ili loĝis iom for ĉe la river-nivelaj kampoj sube de la Valesa bieno, kiu sidas sur kresto super la klifetoj. Ili jam loĝadis tie preskaŭ tiom longe kiom la familio Vales, sed estas el tute alia sorto. La Fiseroj estas <a id="procion" href="CDS_01-V.xhtml#procion">procion-</a>ĉasanta, katfiŝ-kaptanta, 
<a id="moonshine" href="CDS_01-V.xhtml#moonshine">lun-likvor</a>-kuiranta tribo. Ili trovis sam-spiritan kunulon en mi. Mi estis tiom nenionfarema kaj senvalora kiom ili. Mi helpis ilin kuiri sian lun-likvoron kaj ili montris al mi unu/du lokojn kie mi povus trovi iom da ginsengo — ‘sengo’ estas ilia vorto por ĝi. Ili havas unu filinon — surd-mutulino, sed bela, kaj ŝi povas sorĉe ĉarmi, ke <a id="veruk" href="CDS_01-V.xhtml#veruk">verukoj</a> ekmalaperas …”</p>

<p>“Mi rekonas la tipon,” diris Hardvik. “Mi naskiĝis kaj kreskiĝis inter la sudaj montaroj.”</p>

<p>“Estis ili, kiuj diris al mi pri la ĉevalparo kaj la falĉilo. Do, iun tagon mi iris supren al tiu angulo de la Valesa herbokampo kaj iom fosadis. Mi trovis kranion de ĉevalo kaj kelkajn aliajn ostojn.”</p>

<p>“Sed ne estas koneble, ĉu ĝi estis unu el la Valesaj ĉevaloj.”</p>

<p>“Eble ne,” diris Luiso. “Sed mi trovis parton de la falĉila aparato ankaŭ. Ne multo restis el ĝi, sed sufiĉe por identigo.”</p>

<p>“Ni diskutu refoje la historion,” sugestis Hardvik. “Post la morto de la patro, Inok restis sur la bieno. Ĉu li neniam iris eĉ iomete for?”</p>

<p>Luiso gestis nee per la kapo. “Li loĝas en la sama domo. Nenio estis ŝanĝita. Kaj la domo, ŝajne, pliaĝiĝis neniom pli ol la viro.”</p>

<p>“Ĉu vi eniris la domon?”</p>

<p>“Ne en ĝi. Ĉe ĝi. Mi diros al vi pri kiel tio estis.”</p>

<p class="center">
<a href="CDS_01-03.xhtml">
	<img class="break" alt="***" src="images/break.png"/>
</a>
</p>

<!--

<div class="xxx">
<a id="" href="CDS_01-V.xhtml#"></a>
<p class="left"><a id="" href="CDS_01-02.xhtml#"><b></b></a>  <i>~EB ; ~BeE </i></p>

</div>
-->
</body>
</html>
