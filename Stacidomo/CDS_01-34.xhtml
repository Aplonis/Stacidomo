<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>34</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 34 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 34</h2>

<p>La tombo-fosaĵo jam pleniĝis kaj ronde kovriĝis kaj la kvinopo da ili staris dum momento plua, atendante al la senlaca vento kio movetadis en la per lun-lumo plenigita pom-arbareto, dum malproksime, en la kavejoj super la rivera valo, la kaprimulgoj parolis inter si tra la arĝenta nokto.</p>

<p>En la lunlumo Inok provis legi la gravuritan linion sur la krudete tranĉita tomboŝtono, sed ne estis lumo sufiĉa. Tamane ne estis bezono por legi ĝin; ĝi estis jam en la menso:</p>

<div class="halfline"/>


<p><i>Jen kuŝas iu de fora stelo, sed la humo ne fremdas al li, ĉar en morto li apartenas al la universo.</i></p>

<div class="halfline"/>

<p>Kiam vi skribis tion, la Brumula diplomato estis dirinta al li, ĵus la nokton antaŭan, vi skribis kiel unu el ni. Kaj li mem ne estis dirinta tion, sed la Vegano tiam malpravis. Ĉar tio ne estas sentimento sole Vegana; ĝi estas ankaŭ homa.</p>

<p>La vortoj gravuriĝis mallerte, kaj estis unu aŭ du eraroj en la literumado, ĉar la Brumula lingvo ne facilas al plena lerniĝo. La ŝtono estas pli mola ol marmoro aŭ la granito pli kutime uzata por tomboŝtonoj, kaj la literoj ne daŭros. Post kelkaj jaroj plu, erodado fare de suno kaj pluvo kaj frosto malklarigos la literojn, kaj kelkajn jarojn post tiam, ili estos tute for, kun nenio plia ol malglateco de la ŝtono por indiki tion, ke vortoj iam skribiĝis tie. Sed tio ne gravas, Inok pensis, ĉar la vortoj gravuriĝis en ion plian ol nuran ŝtonon.</p>

<p>Li rigardis trans la tombo al Lusi. La Talismano estis en ĝia sako refoje kaj la lumado estis pli mola. Ŝi ankoraŭ tenadis ĝin tuj kontraŭ sin mem, kaj ŝia vizaĝo estis ankoraŭ ekzaltita kaj senatenta — kvazaŭ ŝi ne plu vivas en la mondo ĉi tia, sed jam eniris iun lokon alian, iun alian malproksiman dimension, kie ŝi loĝis sola kaj forgesema pri ĉio pasinta.</p>

<p>“Ĉu vi kredas,” Ulisiz demandis, “ke ŝi iros kun ni? Ĉu vi kredas, ke ni povas havi ŝin? Ĉu la Tero …”</p>

<p>“La Tero,” diris Inok, “nenial rajtas tion regi. Ni Teranoj estas liberuloj. La decido estos ŝia propra.”</p>

<p>“Ĉu vir kredas, ke ŝi iros?”</p>

<p>“Mi kredas jese,” Inok diris. “Mi kreadas tion elba, ke tiu ĉi estis la momento kiun ŝi estis serĉanta tra tute la vivo. Mi scivolas pri tio, ĉi eble ŝi mem ja sentis tion, eĉ malhavinta la Talismanon.”</p>

<p>Ĉar ĉiam ŝi estis en kontakto kun io ekstera al homa priscio. Ŝe havis ion interne en si, kion neniu alia homo havis. Oni sentis tion, sed ne povis ĝin nomi, ĉar estis nenia nomo por tiu ĉi afero, kion ŝi havis. Kaj ŝi ĝin traktis iom mallerte, provante ĝin uzi, ne sciante pri kiel ĝin uzi, sorĉe foriganta verukojn, kaj kuracanta kompatindajn vunditajn papiliojn, kaj nur Dio scias pri kiuj aliaj agoj kiujn ŝi ŝi faris neobservite.</p>

<p>“Ĉu ne ŝia patro?” Ulisiz demandis. “La bojanta ulo kiu ekkuris for de ni?”</p>

<p>“Mi traktos lin,” diris Luiso. “Mi parolados kun li. Mi konas lin iom bone.”</p>

<p>“Vi deziras, ke ŝi reiru kun ni al Galaksia Centro, ĉu?” Inok demandis.</p>

<p>“Se ŝi volos,” Ulisiz diris. “Centro devas tuj informiĝi.”</p>

<p>“Kaj de tie tra tute la galaksio?”</p>

<p>“Jes,” diris Ulisiz. “Ni bezonas ŝin ja tre ege.”</p>

<p>“Ĉu ni rajtas, mi scivolas, prunte preni ŝin dum unu/du tagoj?”</p>

<p>“Prunte prenu ŝin?”</p>

<p>“Jes,” diris Inok. “Ĉar ankaŭ ni bezonas sin. Ni ŝin bezonas plej multe el ĉiuj.”</p>

<p>“Kompreneble,” Ulisiz diris. “Sed mi ne …”</p>

<p>“Luiso,” Inok demandis, “ĉu vi kredas, ke nia registaro — la Sekretario de l’ Ŝtato, eble — povus persvadiĝi, ke li nomu iun Lusi Fiŝer kiel membron de nia deligataro por la pac-konferenco?”</p>

<p>Luiso stumblis je sia parolado, ĉesis tute, komencis refoje: “Mi kredas, ke tio eble povas aranĝiĝi.”</p>

<p>“Ĉu vi povas imagi,” Inok demandis, “la frapan impreson de tiu ĉi knabino kaj la Talismano ĉe la konferenca tablo?”</p>

<p>“Mi kredas, ke mi povas,” diris Luiso. “Sed la Sekretario sendube volos paroli al vi, antaŭ ol li fine decidos.”</p>

<p>Inok duone turniĝis al Ulisiz, sed li ne devis formi la demandon.</p>

<p>“Tute jes,” Ulisiz diris al Luiso. “Atentigu min, kaj mi ĉeestos je la kunsido. Kaj vi rajtas informi la Sekretarion, ankaŭ, ke ne estus malbona ideo, ke oni komencu la formadon de monda komitato.”</p>

<p>“Monda komitato?”</p>

<p>“Por aranĝi,” Ulisiz diris, “pri tio, ke Tero aniĝu inter ni mem. Ni apenaŭ povas akcepti bonteniston, ĉu, de ekstera planedo?”</p>


<p class="center">
<a href="CDS_01-35.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="x" href="CDS_01-V.xhtml#"></a>

<div class="halfline"/>

<p class="left"><img class="vortaro" alt="Image" src="images"/><a id="" href="CDS_01-34.xhtml#"><b></b></a>  <span class="piv"></span></p>
</div>
-->

</body></html>