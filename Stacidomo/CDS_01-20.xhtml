<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>20</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 20 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 20</h2>

<p>La Brumulo estis maljunega. La ora brumo kio ĉirkaŭis lin estis jam perdinta la brilerojn de junuleco. Ĝi estis milda lumado, profunda kaj riĉa — ne la b lindiga brumo de pli juna estulo. Li portis sin kun solida digneco, kaj la koneca kaposupra elstaraĵo kio estis nek haroj nek plumoj estis blanka, ia sanktula blankeco. Lia vizaĝo estis milda kaj kompatema, la moleco kaj la kompateco kiuj, se en viro, eble estus esprimitaj per kompatecaj haŭtsulkoj.</p>

<p>“Mi bedaŭras,” li diris al Inok, “ke nia renkonto devas esti tia ĉi. Kvankam, en ajnaj cirkonstancoj, mi estas feliĉa renkonti vin. Mi jam aŭdis pri vi. Ne estas ofte, ke estulo de ekstera planedo estas vartisto de stacio. Estas pro ĉi tio, juna estulo, ke mi interesiĝis pri vi. Mi foje scivolis pri tio, kia estulo ve estos je la renkontiĝo.”</p>

<p>“Nenie necesas, ke vi atendu ion ajn malbonan de li,” Ulisiz diris, iomete akre. “Mi ĵuros pri li. Ni estis amikoj jam de jaroj.”</p>

<p>“Jes, mi forgesis,” la Brumulo diris. “Vi estas li malkovrinto.”</p>

<p>Li ĉirkaŭrigardis la ĉambron. “Jen plua,” li diris. “Mi ne sciis, ke estas du da ili. Mi sciis nur pri la unu.”</p>

<p>“Tiu estas amiko de Inok,” Ulisiz diris.</p>

<p>“Jam okazis kontakto, do. Kontakto kun la planedo.”</p>

<p>“Ne, okazis neniu kontakto.”</p>

<p>“Eble estis <a id="diskret" href="CDS_01-V.xhtml#diskret">maldiskreteco.”</a></p>

<p>“Eble,” Ulisiz diris, “sed responde al provoko tia, ke mi dubas, ke nek vi nek mi povus esti elteninta.”</p>

<p>Lusi jam levis sin stariĝi kaj nun ŝi venis trans la ĉambro, moviĝante kviete kaj malrapide, kvazaŭ ŝi eble flosadis.</p>

<p>La Brumulo parolis al ŝi en la komuna lingvo. “Mi feliĉe renkontas vin. Tre feliĉas je renkontiĝo kun vi.”</p>

<p>“Ŝi ne povas paroli,” Ulisiz diris. “Ankaŭ ne aŭdi. Al ŝi mankas komunikado.”</p>

<p>“Kontraŭpezeco,” diris la Brumulo.</p>

<p>“Ĉu vi pensas tiel?” demandis Ulisiz.</p>

<p>“Mi certas pri tio.”</p>

<p>Li paŝadis malrapide antaŭen kaj Lusi atendis.</p>

<p>“Ĝi — ŝi, la ina tipo, tiel vi nomis ŝin — ŝi ne timas.”</p>

<p>Ulisizis ete ridis. “Ne eĉ je mi,” li diris.</p>

<p>La Brumulo etendis la manon al ŝi kaj ŝi staradis kviete momenton, poste unu el ŝiaj manoj leviĝis kaj prenis la fingrojn de la Brumulo, pli similaj je tentakloj ol fingroj, en teniĝon.</p>

<p>Ŝajnis al Inok, dum momento, ke la mantelo de ora brumo etendiĝis antaŭen por ĉirkaŭvolvi la Teran inon en sia lumado. Inok palpebrumis la okulojn kaj ka iluzio,  se tio ja estis iluzio, forviŝiĝis, kaj poste estis nur la Brumulo kiu havis la oran mantelon.</p>

<p>Kaj kiel estas, Inok scivolis, ke estis neniom da timo en ŝi, nek pri Ulisiz nek pri la Brumulo? Ĉu estis ĉar, prave, kiel li estis dirinta, ke ŝi povas vidi preter la ekstera aspekto, povas iel senti la bazan homecon (Dio help min, mi ne povas pensi, eĉ nun, krom en homaj terminoj!) kio estis en tiuj kreituloj? Kaj se tio pravis, ĉu estis ĉar ŝi mem ne estis tute homa? Ja homo, certe, sed ne formita kaj muldita ene de la homa kulturo — estante eble, tio kio homo estus se tiu ne estus tiel strikte ligata per la reguloj de konduto kaj rigardo kiuj, post pasado de jaroj, malmoliĝas formiĝantaj en leĝo por elfari la komunan homan sintenon.</p>

<p>Lusi maltenis la manon de la Brumulo kaj reiris al la sofo.</p>

<p>La Brumulo diris, “Inok Valso.”</p>

<p>“Jes.”</p>

<p>Ŝi estas el via raso, ĉu?”</p>

<p>“Jes, komprenble ŝi estas.”</p>

<p>“Ŝi estas tre malsimila je vi. Preskaŭ kvazaŭ estas du rasoj.”</p>

<p>“Ne estas du rasoj. Estas nur unu.”</p>

<p>“Ĉu ekzistas multaj aliaj kiaj ŝi?”</p>

<p>“Mi ne estus priscianta,” diris Inok.</p>

<p>“Kafon,” diris Ulisiz al la Brumulo. “Ĉu vi ŝatus havi iom da kafo?”</p>

<p>“Kafo?”</p>

<p>“Tre bongustega trinkaĵo. La sola grandega atingo de Tero.”</p>

<p>“Mi ne scias pri ĝi,” diris la Brumulo. “Mi pesas, ke mi ne faros.”</p>

<p>Li turniĝis peze al Inok.</p>

<p>“Vi priscias tion, kial mi estas ĉi tie, ĉu?” li demandis.</p>

<p>“Mi kredas, ke jeso.”</p>

<p>“Ĝi estas afero, kion mi bedaŭras,” diris la Brumulo. “Sed mi devas…”</p>

<p>“Se vi preferus,” Inok diris, “ni povas konsideri, ke la protesto jam diriĝis. Mi tiel agordos.”</p>

<p>“Kial ne?” Ulisiz diris. “Ne estas neceso, ŝajnas al mi, ke ni triopo suferos iom doloran scenon.”</p>

<p>La Brumulo hezitis.</p>

<p>“Se vi sentas, ke vi devos,” diris Inok.</p>

<p>“Ne,” la Brumulo diris. “Mi kontentiĝus, se neparolata protesto estus gracie akceptata.”</p>

<p>“Akceptite,” Inok diris, “baze de nur unu kondiĉo. Tiel ke mi kontentigos min mem, ke la akuzaĵo ne estas senbaza. Mi devas iri por trovi.”</p>

<p>“Vi ne kredas min?”</p>

<p>“La afero ne temas pri kredo. Ĝi estas io, kio povas esti pravigita. Mi ne rajtas akcepti propraflanke aŭ flanke de mia planedo ĝis post mi estos farinta tiel malmulte.”</p>

<p>“Inok,” Ulisiz diris, “La Veganoj jam estis gracia. Ne nur nun, sed antaŭ ol ĉi tio okazis. Lia raso diras la akuzon tre malvole. Ili suferis multe por ŝirmi la Teron kaj vin.”</p>

<p>“Kaj la sento estas, ke mi estus malgracia, se mi ne akceptus la proteston kaj la akuzon surbaze de la diraĵo de la Vegano.”</p>

<p>“Mi pardonpetas, Inok,” diris Ulisiz. “Ja tiel mi volas diri.”</p>

<p>Inok neis kape. “Jam dum jaroj mi provis kompreni kaj agordi al la etikoj kaj ideoj de ĉiuj estuloj trairantaj tiun ĉi stacion. Mi puŝis flanken miajn proprajn homajn instinktojn kaj instruiĝojn. Mi provis kompreni aliajn vidpunktojn kaj taksi la valoron de aliaj pensmanieroj, inter kiuj estis multaj, kiuj violentis miajn proprajn. Mi feliĉas pri ĉio ĉi, ĉar ĝi donis al mi ŝancon preteriri la striktecon de Tero. Mi kredas, ke mi gajnis ion el ĉio ĉi. Sed nenio de tiu ĉi tuŝis Teron; nur mi mem envolviĝis. Tiu ĉi afero tuŝas Teron kaj mi devas alproksimi in pere de Terana vidpunkto. En tiu ĉi aparta instanco mi ne estas simple vartisto de galaksia stacio.”</p>

<p>Neniu el ili diris vorton. Inok staris atendanta kaj ankoraŭ nenio diriĝis.</p>

<p>Fine li turniĝis kaj ekiris cele al la pordo.</p>

<p>“Mi revenos,” li diris al ili.</p>

<p>Li parolis la frazon kaj la pordo komencis gliti malfermiĝe.</p>

<p>“Se vi tolerus min,” diris la Brumulo kviete, “mi ŝatus aliri kun vi.”</p>

<p>“Agrable,” diris Inok. “Venu kune.”</p>

<p>Estis mallume ekstere kaj Inok lumigis la lanternon. La Brumulo rigardis lin detale.</p>

<p>“<a id="fosili" href="CDS_01-V.xhtml#fosili">Fosilia</a> fuelo,” Inok diris al li. “Ĝi bruladas ĉe la pinto de malsekigita meĉo.”</p>

<p>La Brumulo diris, hororigita, “Sed certe vi havas pli bonan.”</p>

<p>“Multe pli bonan nun,” diris Inok. “Mi estas nur malnovemulo.”</p>

<p>Li gvidis la vojon eksteren, la lanterno ĵetanta malgrandan kampeton da lumo. La Brumulo sekvis.</p>

<p>“Ĝi estas sovaĝa planedo,” diris la Brumulo.</p>

<p>“Sovaĝas ĉi tie. Ekzistas partoj de ĝi, kiuj malsovaĝas.”</p>

<p>“Mia propra planedo estas regata,” la Brumulo diris. “Ĉiu parteto de ĝi estas planita.”</p>

<p>“Mi scias. Mi jam alparolis multajn Veganojn. Ili pridiris la planedon al mi.”</p>

<p>Ili iris cele al la bestodomego.</p>

<p>“Ĉu vi volas reiri?” demandis Inok.</p>

<p>“Ne,” diris la Brumulo. “Mi trovas la aferon stimule vigliga. Tiuj estas sovaĝaj plantoj tie, ĉu?”</p>

<p>“Ni nomas ilin arboj,” diris Inok.</p>

<p>“La vento bloviĝas kiel ĝi volas?”</p>

<p>“Prave,” diris Inok. “Ni ankoraŭ ne scias kiel regi la veteron.”</p>

<p>“La fosilo staris proksime apud la interna flanko de la bestodomega pordo kaj Inok suprenprenis ĝin. Li ekiris cele al la fruktarbareto.</p>

<p>“Vi scias, kompreneble,” la Brumulo diris, “ke la korpo estos for.”</p>

<p>“Mi pretas trovi ĝin forprenita.”</p>

<p>“Kial do?“ la Brumulo demandis.</p>

<p>“Ĉar mi devas esti certigita. Vi ne povas kompreni vin, ĉu?”</p>

<p>“Vi diris tie interne de la stacio,” la Brumulo diris, “ke vi provadis kompreni nin ĉiujn aliajn. Eble decas, kiel alternaĵo, ke almenaŭ unu el ni provos kompreni vin.”</p>

<p>Inok gvidis direkte suben laŭ la vojeto inter la fruktarbaro. Ili venis al la kruda barilo ĉirkaŭanta la tombeja tereno. La subenfleksanta pordo staris malfermita. Inok trairis ĝin kaj la Brumulo sekvis.</p>

<p>“Ĉu estas tie ĉi, ke vi enterigis lin?”</p>

<p>“Tiu ĉi estas mia familia tereno. Mia patrino kaj patro estas ĉi tie kaj mi metis lin kun ili.”</p>

<p>Li transdonis la lanternon al la Vegano kaj, armita per la fosilo, alpaŝis la tombon. Li puŝis la fosilon en la grundon.</p>

<p>“Bonvolu teni la lanternon iomete pli proksime, mi petas.”</p>

<p>La Brumulo proksimiĝis du paŝojn.</p>

<p>Inok faletis al la genuoj kaj viŝis flanken la foliojn surfalintajn grunden. Sube de ili estis la mola, freŝa tero kiu estis denove refosita. Estis kavetaĵo kaj eta truo ĉe la subo de la kavetaĵo. Je lia viŝado, li povis aŭdi la terbulojn de demetita tero falantajn tra la truo kaj frapantajn sur io kio ne estis tero.</p>

<p>La Brumulo tiam movis la lanternon refoje kaj li ne povis vidi. Sed ne necesis, ke li estu vidanta. Li komprenis, ke fosado ne necesas; li sciis tion, kion li estus trovonta. Decis, ke li estus deĵore gardinta. Maldecis, ke li estis metinta la ŝtonon por logi atenton — sed Galaksia Centro ja diris, “Kvazaŭ li estus unu el viaj propraj.” Kaj jen tiel, li estus farinta.</p>

<p>Li rektiĝis, sed resitis sur la genuoj, sentis la malseketecon de tero trapenetranta la ŝtofon de sia pantalono.</p>

<p>“Neniu informis min,” diris la Brumulo, parolanta mallaŭte.</p>

<p>“Informis pri kio?”</p>

<p>“La monumento. Kaj tio, kio skribiĝis sur ĝi. Mi ne sciis, ke vi konas nian lingvon.”</p>

<p>“Mi lernis ĝin longe antaŭe. Estis volvlibroj kiujn mi volis legi. Mi timas, ke ĝi ne estas tre bone.”</p>

<p>“Du mise literumitaj vortoj,” la Brumulo informis lin, “kaj unu eta malgraciaĵo. Sed tiuj estas aferoj kiuj malgravas. Tio, kio gravas, kaj gravas tre multe, estas ke tiam, kiam vi skribis, vi pensis kiel unu el ni.”</p>

<p>“Inok leviĝis kaj etendis por havi la lanternon.</p>

<p>“Ni iru reen,” li diris akre, preskaŭ malpacience. “Mi scias pri kiu faris tion ĉi. Mi devas ĉase trovi lin.”</p>

<p class="center">
<a href="CDS_01-21.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="x" href="CDS_01-V.xhtml#"></a>
<p class="left"><a id="" href="CDS_01-20.xhtml#"><b></b></a>  <i>~EB ; ~BeE </i></p>
</div>
-->

</body></html>
