<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>22</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 22 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 22</h2>

<p>Ulisiz estis sola en la stacio tiam, kiam Inok revenis. Li jam sendis la Drak-Alfanon pluire sur ties vojo, kaj la Brumulon hejmen al Vego.</p>

<p>Freŝa poto da kafo estis kuiriĝanta kaj Ulisiz mem kuŝis sternita sur la sofo, faranta nenion.</p>

<p>Inok pendigis la fusilon kaj blove estingis la lanternon. Deportante sian jakon, li ĵetis ĝin sur la skribtablon. Li sidiĝis en seĝon fronte de la sofo.</p>

<p>“La korpo remetiĝos,” li diris, “je ĉi tiama horo morgaŭ.”</p>

<p>“Mi sincere esperas,” Ulisiz diris, “ke tio efikos iel bone. Sed mi emas dubi pri tio.”</p>

<p>“Eble malindas,” diris Inok amare, “ke mi eĉ provis.”</p>

<p>“Tio montros bonan intencon,” Ulisiz diris. “Ĝi eble havos mildigan efikon en la fina taksado.”</p>

<p>“La Brumulo povus esti dirinta al mi,” Inok diris, “kie estis la korpo. Se li sciis, ke ĝi portiĝis for de la tombo, deve sekvas ke li sciis tion, kie ĝi povus troviĝi.”</p>

<p>“Mi suspektas, ke li ja faris,” Ulisiz diris, “tamen komprenu, ke li ne povis diri al vi. La tuto, kion li povis fari, estis prezenti sian proteston. La cetero estis via respondeco. Li ne povis flankenmeti sian dignon per sugesti tion, kio farindas je via flanko. En tia ĉi kazo, li devas daŭre resti la vundito je registraĵoj.”</p>

<p>“Foje,” diris Inok, “tiu ĉi okupo strangas sufiĉe, por esti frenezige. Malgraŭ la instruadoj de Galaksia Centro, ĉiam estas kelkaj surprizoj, ĉiam estas foskaptiloj atendantaj enfalontojn.”</p>

<p>“Eble venus tago,” Ulisiz diris, “kiam aferoj ne estos tiel. Mi povas rigardi antaŭen kaj vidi, post kelaj miloj da jaroj, la kunkudriĝon de la galaksio en unu kulturegon, iun grandegan regionon de interkompreno. La lokaj kaj raciaj varioj tiam daŭre ekzistos, kompreneble, kaj tio estos kiel estos ja dece, sed superkuŝonte ĉiujn ĉi estos toleremo kio establos ion, kion oni ja emos nomi frateco.”</p>

<p>“Vi sonas preskaŭ tiel,” diris Inok, “kiel nomo. Tio estas tia tipo de espero, kion multaj el niaj pensemuloj oferte tenadis.”</p>

<p>“Eble tiel,” Ulisiz diris. “Vi scias, ke multo de Tero ŝajne adheris ĉe mi. Oni ne povas ĉeestadi tiel longe, kiel mi faris sur via planedo, sen akiri almenaŭ iomete de ĝi. Kaj sciu, flanke, ke vi faris bonan impreson al la Veganon.”</p>

<p>“Mi ne notis tion,” Inok diris al li. “Li estis kompata kaj deca, kompreneble, sed malmulte pli.”</p>

<p>“La skribaĵo sur la tomboŝtono. Li impresiĝis de tio.”</p>

<p>“Sed mi ne metis ĝin tien por impresi iun ajn. Mi skribis ĝin ĉar estis tiel, ke mi sentis. Kaj ĉar mi ŝatas la Brumuloj. Mi nur estis provanta ĝustigi al ili la aferon.”</p>

<p>“Se ne estus pro la premo fare de la galaksiaj partietoj,” Ulisiz diris,  “mi konvinkiĝas, ke la Veganoj estus volantaj forgesi la okaziĝon kaj tio estas fordono pli granda, ol vi povas aprezi. Ja eble estus, eĉ je tio, ke ili prenos nian flankon tiam, kiam venos la kontesto.”</p>

<p>“Ĉu vi volas diri, ke ili eble savos la stacion?”</p>

<p>Ulisiz neis kape. “Mi dubas, ke iu ajn povos fari tion. Sed estos al ni ĉe Galaksia Centro pli facile, se ili estus aldonontaj sian forton helpe al nia propra.”</p>

<p>La kafopoto faradis sonojn kaj Inok aliris ĝin. Ulisiz jam puŝis kelkajn el la surtablaj ilaĵoj al unu flanko por fari spacon por du kaftasoj. Inok plenigis ilin kaj metis la poton sur la plankon.</p>

<p>Ulisiz suprenprenis sian tason, tenis ĝin dum momento en la manoj, poste remetis ĝin sur la tablosupron.</p>

<p>“Ni estas en malbona stato,” li diris. “Ne plu estas tiel, kiel en la malnovaj tagoj. La afero kaŭzas zorgojn al Galaksia Centro. Tiel multa disputado kaj luktado inter la rasoj, tiel multe da puŝado kaj ŝovado.”</p>

<p>Li rigardis al Inok. “Vi pensis, ke estis tute gentile kaj komforte.”</p>

<p>“Ne,” diris Inok, ne tio. Mi sciis, ke estis kontraŭaj vidpunktoj, kaj mi sciis ke estis ia disputo. Sed, mi nur pri tio suspektis, ke la afero pritraktiĝis ĉe ia alta nivelo — ĝentile, ĉu, kaj bon-kondute.”</p>

<p>“Ja estis tiel je iama tempo. Ĉiam ekzistis opinioj kontraŭaj, sed tiuj baziĝis sur principoj kaj etikoj, ne surbaze de specialaj interesiĝoj. Vi scias pri la spirita energikampo, kompreneble — la universala energikampo de spiriteco.”</p>

<p>Inok kapjesis. “Mi legis iom de la literaturo. Mi ne tute komprenas, sed mi pretas akcepti ĝin. Ekzistas rimedo, mi scias, por kontakti la kampon.”</p>

<p>"La Talismano,” diris Ulisiz.</p>

<p>“Jes, tio. La Talismano. Meĥanismo, io simila.”</p>

<p>“Mi supozas,” Ulisiz kunsentis, “ke oni rajtas nomi ĝin tiel. Kvankam la vorto, ‘meĥanismo’ estas iomete maltaŭga. Pli ol meĥansiĥa scienco kunuziĝis en la farado de ĝi. Ekzistas nur unu ekzemplero. Nur unu estis farita, fare de <a id="mistik" href="CDS_01-V.xhtml#mistik">mistikulo,</a> kiu vivis antaŭ ĉirkaŭ dek mil jaroj. Mi volas povi diri al vi pri tio, kio ĝi estas aŭ pri kiel ĝi konstruiĝis, sed ekzistas neniu, mi timas, kiu povas diri al vi tion. Estis aliaj, kiuj provis kopii la Talismanon, sed neniu sukcesis. La mistikulo kiu faris ĝin postlasis neniujn konstruplanojn, neniujn specifajn instruojn, ne ĉe unu noton. Ekzistas neniu kiu scias ion ajn pri ĝi.”</p>

<p>“Ne ekzistas kialo, mi supozas,” diris Inok, “ke alia ne fabrikiĝu. Neniuj sanktaj malpermesoj, mi vokas diri. Ne estus kontraŭreligie, ke oni faru pluan, ĉu?”</p>

<p>“Ne eĉ plej minimume,” Ulisiz diris al li. “Fakte, ni bezonas pluan ja multe. Ĉar nun al ni Talismano mankas. Ĝi malaperis.”</p>

<p>Inok eke rektiĝis en sia seĝo.</p>

<p>“Ĉu malaperis?” li demandis.</p>

<p>“Perdita,” diris Ulisiz. “Mislokigita. Ŝtelita. Neniu scias.”</p>

<p>“Sed mi ne…”</p>

<p>Ulisiz ridetis malhumore. “Vi ne aŭdis. Mi scias. Ĝi ne estas io, kion ni priparoladas. Ni timus riski. La popolo devas ne scii. Ne ĝis post ioma tempo, almenaŭ.”</p>

<p>“Sed kiel povas vi kaŝi tion de ili?”</p>

<p>“Ne estas tre malfacile fareble. Vi scias pri kiel la afero traktiĝis, la bontenisto portis ĝin de planedo al planedo kaj grandegaj kunvenoj okaziĝis, je kiuj la Talismano montriĝis kaj okazis kontakto per ĝi al la spirita forto. Neniam estis laŭplanita ordo de la aperoj; la bontenisto simple vagadis. Povas pasi cent da viaj jaroj, aŭ pli, inter vizitoj de la bontenisto ĉe ajna aparta planedo. La popoloj ne tenas al si atendemon pri iu ajn aparta vizito. Ili simple scias, ke iu okazos, iam; ke iun tagon la bontenisto ekaperos kun la Talismano.”</p>

<p>“Tiel vi povos plilongigi la kaŝadon je jaroj.”</p>

<p>“Jes,” Ulisiz diris. “Sen ajna problemo.”</p>

<p>“La estroj scias, kompreneble. La administraj deĵorantoj.”</p>

<p>Ulisiz kapneis. “Ni informis tre malmultajn. Tiuj malmultoj, kiujn ni fidas. Galaksia Centro scias, kompreneble, sed ni estas buŝo-ferma aro.”</p>

<p>“Do kial…”</p>

<p>“Kial mi estu informanta vin. Mi scias; malindas, ke mi faras. Mi ne scias pri kial mi faras. Kiel sentiĝas al vi, amiko mia, ke vi sidas kiel kompata alkonfesiĝanto?”</p>

<p>“Vi maltrankvilas,” Inok diris. “Mi pensis, ke neniam mi estos vidanta vin maltrankviligitan.”</p>

<p>“Tio ĉi estas stranga afero,” Ulsizi diris. “La Talismano mankadis dum kelkaj jaroj. Kaj neniu priscias tion — krom Galaksia Centro kaj la — kiel vi nomus ĝin?— la <a id="hierarkxi" href="CDS_01-V.xhtml#hierarkxi">hierarĥio,</a> mi supozas, la organizo de mistikuloj kiuj prizorgas la spiritan establaĵon. Kaj tamen, kvankam neniu priscias, la galaksio komencas montri indikojn pri eluziĝo. Ĝi apartiĝadas ĉe la kudroj. Post ioma tempo, ĝi eble disfalos. Estas kvazaŭ la Talismano reprezentis forton kio, tute nekomprenite, tenis kunige la rasojn de la galaksio, efikante sian influon eĉ tiam, kiam ĝi restis nevidata.”</p>

<p>“Sed eĉ se ĝi perdiĝis, ĝi estas ie,” Inok montris. “Ĝi ankoraŭ estus efikante sian influon. Ĝi ne povas esti detruita.”</p>

<p>“Vi forgesas,” Ulisiz rememorigis lin, “ke sen ĝia ĝusta bontenisto, sen ĝia sensitivulo, ĝi ne funkcias. Ĉar ne estas la maŝino mem, kio efikigas la rezulton. La maŝino nur funkcias kiel helpilo inter la sensitivulo kaj la spirita energikampo. Ĝi estas etendigilo de la sensitivulo. Ĝi amplifikas la kapablon de la sensitivulo kaj efikas kiel interligilo el ia tipo. Ĝi ebligas al la sensitivulo, ke tiu plenigu sian rolon.”</p>

<p>“Vi opinias, ke la perdo de la Talismano rilatas iel al la situacio ĉi tie?”</p>

<p>“La Tera stacio. Nu, ne rekte, sed la afero samtipas. Tio, kio okazas nun rilate al la stacio estas <a id="simptom" href="CDS_01-V.xhtml#simptom">simptoma</a> je tio. Ĝi enhavas la tipon de etanima disputado kaj malica argumentado, kio jam ekestiĝis tra multaj sekcioj de la galaksio. En la malnovaj tagoj la konduto estus — kion vi diris, ĝentila kaj sur nivelo de principoj kaj etikoj.”</p>

<p>Ili sidadis en silento momenton, aŭskultante al la mola sono kion la vento faris bolvante tra la <a id="gabl" href="CDS_01-V.xhtml#gabl">gablaj</a> ornamaĵoj.</p>

<p>“Ne zorgu pri tio,” Ulisiz diris. “Ĝi ne estas zorgindaĵo via. Malindas, ke mi informis vin. Estis maldiskrete, fari tion.”</p>

<p>“Vi volas diri, ke mi ne informu iujn pluajn. Estu certa, ke mi ne faros.”</p>

<p>“Mi certas, ke vi ne faros,” Ulisiz diris. “Mi neniam pensis, ke vi farus.”</p>

<p>“Ĉu vi vere penas, ke interrilatoj en la galaksio difektiĝadas?”</p>

<p>“Iam,” Ulisiz diris, “la rasoj bindiĝis kune. Estis malsamopinioj, nature, sed tiuj ĉi malsamopinioj estis trans-pontitaj, foje tre artefare kaj ne tre plaĉe, sed kun ambaŭ flankoj strebantaj por daŭrigi la artefaritan pontigon kaj ofte kun sukceso. Ĉar ili tion volis, vi kompenu. Estis komuna celo, la fondaĵo de granda kunfrateco de ĉiuj intelektohavaj estuloj. Ni komprenis, ke inter ni, inter ĉiuj rasoj, ni havis miregindan stokon de scioj kaj teĥnikoj — ke, kunlaborantaj, per kunmetado de ĉio ĉi sciaro kaj kapabloj, ni povas atingi ion, kio estus multe pli granda kaj pli signifoplena ok povus esperi ajna raso sola. Ni havis niajn disputetojn, certe, kiel mi diris antaŭe, sed ni tiam estis progresintaj. Ni flankenpuŝis la etajn malamikecojn kaj la trivialajn disputotemojn for el vido kaj laboris nur pri la grandaj disputoj.  Ni sentis, ke se ni povus solvi la grandajn, la etaj fariĝus tiel etaj, ke ili malaperus. Sed la situacio ŝanĝiĝas nun. Ekzistas emon retiri la etajn diferencojn refoje en videbliĝecon kaj pufigi ilin al preternormala grandeco, dume lasanta, ke la grandaj kaj gravaj aferoj faliĝu elde pritraktado.”</p>

<p>“Tiel simile, kiel ĉe Tero,” diris Inok.</p>

<p>“Jes, laŭ multaj aspektoj,” Ulisiz diris. “Esence tiel, kvankam la specifaj cirkonstancoj estas multe malsamaj.”</p>

<p>“Ĉu vi legadis la ĵurnalojn, kiujn mi konservis por vi?”</p>

<p>Ulisiz kapjesis. “La afero ne estas feliĉe aŭgura.”</p>

<p>“Ĝi aŭguras pri milito,” diris Inok senkaŝe.</p>

<p>Ulisiz moviĝis maltrankvile.</p>

<p>“Vi ne havas militojn,” diris Inok.</p>

<p>“La galaksio, vi volis pridiri, ĉu? Ne, laŭ nia nuna sistemo, ni ne havas militojn.”</p>

<p>“Tro civilizita?”</p>

<p>“Ĉesu esti amar-anima,” Ulisiz diris al li. “Ja estis fojon aŭ du, kiam ni proksimiĝis tre ege, sed ne dum la nuntempaj jaroj. Nun en la kunfrateco, partoprenas multaj rasoj, kiuj en la propraj infanaj tempoj havis historion militan.”</p>

<p>“Nu, do restas al ni espero. Ĝi estas io, preter kio, oni povas maturiĝi.”</p>

<p>“Post paso de sufiĉa tempo, eble.”</p>

<p>“Sed ne estas certe, ĉu?”</p>

<p>“Ne, mi ne dirus tion.”</p>

<p>“Mi dumlonge prilaboris diagramon,” diris Inok. “Bazitan sur la sistemo de statistiko de Urso Maĵora Zeta. La diagramo indikas, ke okazos milito.”</p>

<p>“Oni ne bezonas la diagramon,” Ulisiz diris, “por diri al vi tion.”</p>

<p>“Sed mi celis pri io alia. Mi celis ne nur la scion, pri ĉu estus okazonta milito. Mi esperis, ke eble la diagramo estus montronta rimedon por daŭrigi la pacon. Rimedon, eble. Se ni nur povus elpensi ĝin, aŭ scius pri tio, kien serĉi aŭ kiun demandi, aŭ…”</p>

<p>“Rimedo ekzistas,” Ulisiz diris, “por obstakli militon.”</p>

<p>“Nu, vi scias tion…”</p>

<p>“Ĝi estas severega rimedo. Ĝi rajtas uziĝi nur kiel finan aliaĵon.”</p>

<p>“Kaj ni jam ne atigis tiun punkton?”</p>

<p>“Mi kredas, eble, ke vi faris. La tipo de milito, kion Tero bataligus okazigos finon de miloj da jaroj da kreskiĝado, povus forviŝi la tuton de kulturo, ĉion krom feblaj restaĵoj de civilizacioj. Ĝi povus, ja eble, senigi la plimulton de vivo de la planedo.”</p>

<p>“Tiu ĉi rimedo via — ĝu ĝi iam uziĝis?”</p>

<p>“Kelkajn fojojn.”</p>

<p>“Ĉu kun sukceso?”</p>

<p>“Ho, certe. Ni ne eĉ konsiderus tion, se ĝi ne sukcese funkcias.”</p>

<p>“Ĉu eblas, ke ĝi uziĝi sur Tero?”</p>

<p>“Vi povus peti pri ĝia apliko.”</p>

<p>“Mi mem?”</p>

<p>“Kiel reprezentisto de Tero, jes. Vi povus prezenti vin antaŭ Galaksia Centro kaj peti, ke ni ĝin uzu. Kiel membro el via raso, vi rajtus prezenti pridiraĵon kaj oni aranĝos kunsidon por aŭdi vin. Kaj se ŝajnus esti merito en via peto, Centro eble starigus grupon por enketi, kaj poste, laŭ la raporto de ĝia trovaĵaro, decido sekvus.”</p>

<p>“Vi diris, mi mem. Ĉu iu ajn de Tero?”</p>

<p>“Iu ajn, kiu povus akiri aŭskultan kunsidon. Por akiri kunsidon, oni devas scii pri Galaksia Centro, kaj vi estas la sola viro de Tero, kiu scias. Krome, vi estas membro de la laboristaro de Galaksia Centro. Vi jam servis kiel vartisto de stacio longan tempon. Via historio estis bona. Ni aŭskultus al vi.”</p>

<p>“Sed unu viro sola! Unu viro ne rajtas mem reprezenti tutan rason.”</p>

<p>“Vi estas la ununura viro el via raso, kiu havas kvalifikaĵojn.”</p>

<p>“Eble se mi povus konsulti kelkajn aliajn el mia raso.”</p>

<p>“Vi malrajtas. Kaj eĉ se vi povus, kiu vin kredus?”</p>

<p>“Tio estas vera,” diris Inok.</p>

<p>Kompreneble, tiel estis. Al li mem, ne plu estas ajn stangeco pri la ideo de galaksia kunfrateco, pri transportada reto, kiu disetendiĝas inter la steloj — sento de mirego je fojoj, sed la strangeco jam plejparte elĉerpiĝis. Kvanakam, li memoris, por tio necesis la pasado de jaroj. Jaroj eĉ kun la fizika evidenteco tuj antaŭ la okuloj, antaŭ ol li povis konvinki sin al plena akceptiĝo pri ĝi. Sed diru tion al ajna alia Terano kaj ĝi ŝajnus tiel, kiel frenezaĵo.</p>

<p>“Kaj tiu ĉi metodo?” li demandis, preskaŭ fortimigita de la demando, garde preta kontraŭ ŝoko pri tio, kio ajn ĝi estos.</p>

<p>“Stulteco,” Ulisiz diris.</p>

<p>Inok elspris brue. “Stulteco? Mi ne komprenas. Ni stultas sufiĉe, en multaj aspektoj, jam nun.”</p>

<p>“Vi pensas pri intelekta stulteco kaj ekzistas sufiĉe da tio, ne nur sur Tero, sed tra tute la galaksio. Tio, kion mi priparolas estas mensa malkapablo. Malkapabo kompreni la sciencon kaj la teĥnikojn, kiuj ebligas la specon de milito kion Tero volos batali. Malkapablon por funkciigi la maŝinojn, kiuj necesas por batali en tia milito. Retroigu la popolon denove al mensa stato tia, en kio ili ne povos kompreni la meĥanikajn kaj teĥnologiajn kaj sciencajn atingojn jam atingitajn. Tiuj, kiuj scias, forgesus. Tiuj, kiuj jam ne sciis, povus neniam lerni. Retroire al la simpleco de la rado kaj la levstango. Tio farus, ke via tipo de milito malfarebliĝus”</p>

<p>Inok sidis rigide kaj rekte, malkapabla je parolo, tenegita de glacia teruro, dum miliardo da disaj pensoj kuradis ĉase inter si en cirklo tra lia cerbo.</p>

<p>“Mi diris al vi, ke ĝi estas severega,” Ulisiz diris. “Ĝi ja devas esti tiel. Milito estas io, kio kostas multe por haltigi. La kosto altegas.”</p>

<p>“Mi ne povus!” Inok diris. “Neniu povus.”</p>

<p>“Eble vi ne povas. Sed konsideru tion ĉi: Se okazos milito…”</p>

<p>“Mi scias. Se okazos milito, la rezulto povus esti pli malbona. Sed ĝi ne hatigos militon. Ne estis pri afero tia, ke mi estis pripensinta. Homoj ankoraŭ povus batali, ankoraŭ povus mortigi”</p>

<p>“Per bastonoj,” diris Ulisiz. “Eble per pafarkoj kaj sagoj. Per fusiloj, tiel longe, ĝis ne elĉerpiĝis la stoko de kugloj. Poste ili ne estus sciantaj pri kiel fabriki pli da pulvoro aŭ pri kiel akiri la metalon por fari la kuglojn aŭ eĉ kiel fabriki la kuglojn. Eble estus bataloj, sed okazus neniu detruego. Urboj ne estus eldetruitaj per nukleaj rakedaj ŝarĝo-kapoj, ĉar neniu povus pafi rakedon aŭ ebligi la ŝarĝo-kapon — eble eĉ ne komprenus pri tio, kio estas rakedo aŭ ŝarĝo-kapo. Komunikado tia, kian vi konas, ekzistus ne plu. Milito, krom je limigita grandeco, estus malebla.”</p>

<p>“Estus terure,” Inok diris.</p>

<p>“Ankaŭ milito estas,” Ulisiz diris. “La elekto-rajto restas je vi.”</p>

<p>“Sed kiel longe?” demandis Inok. “Kiel longe tio daŭrus? Ne necesus, ke ni retroiri al por-ĉiaman sultecon, ĉu?”</p>

<p>“Kelkajn generaciojn,” diris Ulisiz. “Post ioma tempo, la efiko de — kiel mi nomu ĝin? ĉu la medikamento? — komencus iom-post-iom malfortiĝi. La popolo grade estus forlasontaj sian stultegan staton, kaj komencos refoje sian intelektan suprengrimpadon. Duan ŝancon, laŭ efiko, ili tiel aldoniĝus.”</p>

<p>“Ili povus,” diris Inok, “je pasado de kelkaj generacioj post tiam, alveni al precize la saman situacion, kion ni havas hodiaŭ.”</p>

<p>“Eble. Sed mi ne atendus tion. Kultura evoluado estus tre malprobable tute paralela. Estus ŝanco, ke vi akirus pli bonan civilizacion kaj pli pacan popolon.”</p>

<p>“Estas tro multe por viro sola…”</p>

<p>“Io esperinda,” Ulisiz diris, “kion vi eble volus konsideri. La rimedo ofertiĝas nur al tiuj rasoj, kiuj ŝajnas al ni, meritas savinde.”</p>

<p>“Vi devas doni al mi tempon,” diris Inok.</p>

<p>Sed li sciis, ke ne la tempo jam estas nesufiĉa.</p>

<p class="center">
<a href="CDS_01-23.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="x" href="CDS_01-V.xhtml#"></a>
<p class="left"><a id="" href="CDS_01-22.xhtml#"><b></b></a>  <i>~EB ; ~BeE </i></p>
</div>
-->

</body></html>
