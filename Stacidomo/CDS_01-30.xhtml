<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>30</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 30 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 30</h2>


<p>Li repaŝadis tra la galerio, kun ĝiaj donacaĵoj stakigitaj tie tiel, kiel aliaj donacaĵoj en ordinaraj homaj establaĵoj eble estus stakigitaj for de vido en sekaj kaj polvecaj subtegmentoj.</p>

<p>La bendopeco zorgigis lin, la eta peco de bendo kiu diris, ke kvankam tio, ke li sukcesis je ĉiuj aliaj pafoj, li maltrafis per tiu unua pafo tie sur la eta monteto. Ne estis ofte, ke li maltrafas. Kaj lia trejniĝo ja temis pri tiu preciza tipo de pafado — la oni-neniam-scias-pri-kio-okazos-sekve, la tute neatendita, la mortigu-aŭ-estu-mortigita tipo de pafado kion miloj da vizitoj al la celaĵa pafejo instruis al li. Eble, li konsolis sin mem, li ne kondutis tiel fidele pri la trejnado proksimatempe kiel decis ke li kondutu. Kvankam tio, ke vere ne estas ajna kialo pro kio li devu esti fidela, ĉar la pafado estis por distriĝo nur kaj lia portado de la fusilo dum la tagaj paŝadoj estis nur pro premo de longa kutimo kaj neniu alia  kialo. Li estis tiel portinta la fusilon, kiel alia viro eble portus lambastonon aŭ paŝhelpan bastonon. Je tiu tempo, kiam unue li estis farinta tion, estis alia fusilo kaj tute alia tempo. Tiam ne estis malkutima afero, ke viro portu pafilon kiam ekstere dum paŝado. Sed la hodiaŭa tempo estas malsama, kaj li scivolis, kun interna rideto, pri kiel multe da parolado okaziĝis kaŭze de homoj, kiuj estis vidintaj lin kun ĝi.</p>

<p>Proksime al la fino de la galerio li vidis la nigran masivaĵon de <a id="kofr" href="CDS_01-V.xhtml#kofr">kofro</a> elstaranta de sub la suba breto, tro grand por sidiĝi sube de ĝi, puŝita kontraŭ la muron, tamen kun futo aŭ pli da ĝi ankoraŭ etendiĝanta post la breto.</p>

<p>Li pluiris preterpaŝante ĝin, tiam subite turniĝis. Tiu kofro, li pensis — tiu estis la kofro kiu apartenis al la Brumulo kiu mortis ĉe la supera etaĝo. Ĝi estis lia heredaĵo de tiu estulo, kies ŝtelita korpo reportiĝos al sia tombo ĉivespere.</p>

<p>Li paŝadis al la bretaro kaj klinis sian fusilon kontraŭ la muron. Kurbiĝante, li tiris la kofron elde ĝia ripozejo.</p>

<p>Iam antaŭe, tuj antaŭ portinte ĝin suben laŭ la ŝtupoj kaj stokante ĝin ĉi tie sub la bretoj, li tiam esploris la enhavojn, se je tiu tempo, li memoras, li ne multe interesiĝis. Nun, subite, li sentis profundan intereson pri ĝi.</p>

<p>Li levis la kovrilon zorge kaj klinis ĝin malantaŭen kontraŭ la bretojn.</p>

<p>Kaŭrante super la malfermita kofro, kaj sen tuŝi ion ajn je la komenco, li provis katalogi la supran tavolon de ĝiaj enhavoj.</p>

<p>Troviĝis trembrila mantelo, zorge faldita, eble iu speco de ceremonia mantelo, kvankam li ne povis scii. Kaj super la mantelo kuŝis eta boteleto kio brilegis per reflektita lumo, kvazaŭ oni prenis grandan diamanton kaj kavigis ĝin por fari botelon el ĝi. Apud la mantelo estis aro de pilkoj, profunde violaj kaj malbrilaj, kun neniom ajn da reflektemo, aspektantaj tute tiel, kiel aro da tablotenisaj pilkoj, kiujn oni gluis kunige por fari globon. Sed ne estas tiel, li memoris, ĉar je tiu alia fojo, li interesiĝis pri ili kaj prenis ilin supren, trovante, ke ili ne estis intergluitaj, sed povis moviĝi libere, kvankam neniel ekster la limo de sia globa formo. Unu pilko ne povas preniĝi elde la maso, sendepende de kiel forte oni provus, sed povus moviĝi aliloken, kvazaŭ flosante sur fluido, inter la aliaj pilkoj. Oni povas movi iujn ajn, aŭ ĉiujn, el la pilkoj, sed la maso restas ĉiam same. Ĉu kalkulilo el ia speco, Inok scivolis, sed tio ŝajnis apenaŭ ebla, ĉar ĉiu pilko estis tia, kia ĉiu alia pilko, estis nenia maniero, per kio oni povas identigi ilin. Almenaŭ, neniu identiga rimedo per la homa okulo. Ĉu estus elbe, li pripensis, ke identigado eblas al la Brumula okulo? Kaj se ja kalkulilo, kia speco de kalkulilo? Ĉu matematika? Aŭ etika? Aŭ filozofia? Kvankam tio estis iomete stulta, ĉar nu, kiu ajn aŭdis pri kalkulilo por etiko aŭ filozofio? Aŭ, almenaŭ, kiu homo iam ajn pri tio aŭdis? Pli multe probablas, ke ĝi ne estas kalkulilo, sed io tute alia. Ebe ia speco de ludo — ĉu ludilo unupersona?</p>

<p>Havonte sufiĉan tempon, povos okazi, ke viro eltrovos ĝin. Sed tempo ne haveblas, kaj neniu instigo je ĉi tiu momento por spezi pri unu aparta afero multan tempon kiam estis centoj da aliaj objektoj egale fantastaj kaj nekompreneblaj. Ĉar dum oni pristudas unu solan objekton, la randoj de la menso ĉiam pridubos tion, ĉiu li ne eble spezas tempon pri la plej sensignifa aĵo el la tuta aro.</p>

<p>Li estas viktimo de muzea laciĝo, Inok diris al si mem, trodistrita de la multaj pecoj de nekonateco dise ŝutita ĉirkaŭ li.</p>

<p>Li etendis manon, ne por la globo el pikoj, sed por la rebrila botelo kio kuŝus sur la mantelo. Li prenis ĝin kaj tiris ĝin pliproksimen. Li vidis, ke estis linio de skribaĵo gravurita sur la vitro (aŭ diamanto?) de la botelo. Malrapide li elstudis la skribaĵon. Iam estis tempo, longe antaŭa, kiam kapablis legi la Brumula lingvo, se ne flue, almenaŭ sufiĉe bone por kompreno.  Sed li jam ne legis ĝin dum kelkaj jaroj antaŭaj, kaj li perdis multon el tio kaj li stumblis heziteme de unu simbolo al alian. Tradukita tre libere, la enskribaĵo legiĝis: <i>Por esti prenata kiam la unuaj simptomoj okazas.</i></p>

<p>Botelo da medikamento! Por esti prenata kiam la unuaj simptomoj okazas. La simptomoj, eble, kiuj venis tiel abrupte kaj pliiĝis tiel rapide, ke la posedanto de tiu ĉi botelo ne povis moviĝi por atingi ĝin, kaj pro tio mortiĝis, falanta de sur la sofo.</p>

<p>Preskaŭ religie respekteme, li metis la botelon ree al ĝian lokon sur la mantelo, aranĝante ĝin inter la malforta kavaĵeto kion ĝi  faris per kuŝadi tie.</p>

<p>Tiel malsamaj de ni laŭ tiom multe da aspektoj, pensi Inok, kaj tamen en aliaj etaj aspektoj, tiel similaj al ni, ke estas timinde. Ĉar tiu botelo kaj la enskribaĵo sur ĝia faco estis preciza paralelaĵo de la medikamentaj boteloj kiuj povas esti preparataj de ajna stratangula apoteka vendejo.</p>

<p>Apud la globo el pilkoj estis skatolo, kaj li etendis kaj levis ĝin. Ĝi estis el ligno kaj havis iom simplan tenilon por fiksi ĝin fermita. Li svingetis malferme la kovrilon kaj intere li vidis la metalan rebrilecon de la materialo kion la Brumuloj uzas anstataŭ papero.</p>

<p>Zorge, li levis eltire la unuan folion kaj vidis, ke ĝi estas, ne folio, sed longa strio el la materialo, faldita <a id="akordion" href="CDS_01-V.xhtml#akordion">akordione.</a> Sube estis pli da strioj, ŝajne el la sama materialo.</p>

<p>Estis skribaĵo sur ĝi, neklara kaj fadinta, kaj Inok tenis ĝin proksime por legi.</p>

<p><i>Al mia ——, —— amiko:</i> (kvankam ne temis pri ‘amiko.’ ‘Sang-frato,’ eble, aŭ ‘kolego.’ Kaj la adjektivoj kiuj antaŭis tion estis tiaj, ke ili eskapis lian komprenon tute.)</p>

<p>La skribaĵo estis malfacila je legado. Ĝi montris similecon al la formala versio de la lingvo, sed evidente portis la individuecon de la personeco de la skribinto, esprimita per volvaĵetoj kaj ornamaĵoj, kiuj obskurigis la formon. Inok perlaboris sian legadon malrapide suben laŭ la papero, maltrafante multon el tio, kio estis tie, sed tirante la senson de multo kio tie skribiĝis.</p>

<p>La skribinto ĵus finis viziti iun alian planedon, aŭ eble nur alian lokon. La nomo de la loko aŭ planedo estis io, kion Inok ne rekonis. Kaj dum li estis tie li plenumis iun okupon (kvankam precize kion, ne estis tute klara) kio temis pri sia proksimiĝanta morto.</p>

<p>Inok, ŝokita, relegis la frazon refoje. Kaj kvankam multo de la ceteraĵo de tio, kio skribiĝis ne estis klara, tiu ĉi parto estis. <i>Mia proksimiĝanta morto,</i> li ja skribis, kaj estis nenia spaco por mistraduko. Ĉiuj tri el la vortoj klaris.</p>

<p>Li urĝis, ke lia bona (amiko?) faru same. Li diris, ke estis komfortaĵo kaj senobstakligis la vojon.</p>

<p>Estis nenia plua ekspliko, neniu plua referenco. Nur la kalma deklaro, ke li faris ion, kion li sentis devas aranĝiĝi pri sia morto. Kvazaŭ estis, ke li sciis, ke morto proksimas, kaj estis ne nur sentima, sed preskaŭ senzorga.</p>

<p>La sekva frazaro (ĉare estis neniuj paragrafoj) diris pri iu, kiun li renkontis, kaj pri kiel ili paroladis pri certa afero, kio al Inok havis nenian ajn senson, kiu trovis sin perdita en terminaro ne rekonata.</p>

<p>Kaj tiam: <i>Mi tre maltrankvilas pri la mezboneco</i> (senkompetenteco? malkapablo? malforteco?) <i>de la nuntempa bontenisto de</i> (kaj nun tiu kripta simbolo kiu povas tradukiĝi, malprecize, kiel la Talismano). <i>Ĉar</i> (voto, kio laŭ la intervorta uziĝo, ŝajnis indiki grandan tempodaŭron), <i>ekde la morto de la antaŭa bontenisto, la Talismano nur malsufiĉe serviĝis. Jam pasis, fakte,</i> (plua tempo pri longa tempo), <i>post kiam vera</i> (sensitivulo?) <i>troviĝis por plenumi ĝian celon. Multaj testiĝis kaj neniuj kvalifikis, ĉar pro la manko de tia ulo, la galaksio jam perdis sian tujan identiĝon kun la reganta principo de vivo. Ni ĉi tie ĉe la</i> (templo, sanktejo?) <i>ĉiuj multe maltrankvilas, ke pro monako de ligeco inter la popolo kaj</i> (kelkaj vortoj ne kompreneblaj) <i>la galaksio disfalos en ĥaoson</i> (kaj plua frazo, kion li ne povis elĉifrigi).</p>

<p>La sekva frazo enkondukis novan temon — la planoj kiuj progresas al celo por iu kultura festivalo kio koncernis koncepton kio, al Inok, tre malklaris.</p>

<p>Inok malrapide faldis la leteron kaj remetis ĝin en la skatolon. Li sentis malklaran maltrankvilecon pro tio, ke li ĵus legis ĉi tion, kvazaŭ li estis trudinta inter amikeco pri kio li ne havis rajton priscii. <i>Ni ĉi tie ĉe la templo,</i> la letero diris. Eble la skribinto estis unu el la Brumulaj mistikistoj, skribanta al sia longatempa amiko, la filozofo. Kaj la aliaj leteroj, ja eble, estis de tiu sama mistikisto — leteroj, kiujn la mortinta maljuna Brumulo tiel estimis, ke li portis ilin kun si tiam, kiam li vojaĝadis.</p>

<p>Eta venteto ŝajnis blovi trans la ŝultroj de Inok; ne efektiva venteto, sed stranga moviĝo kaj malvarmeteco pri la aero.</p>

<p>Li ekrigardis retroen al la galerio, kaj estis nenio moviĝanta, nenio tie por vidi.</p>

<p>La venteto jam ĉesis bloviĝi, se ja ĝi efektive blovis. Estante je iu momento, malestante la sekvan. Kiel fantomo pasanta, pensis Inok.</p>

<p>Ĉu la Brumulo havas fantomon?</p>

<p>La popolo sur fora Vego XXI estis scianta je tiu momento tiam, kiam li mortis, kaj ĉiujn cirkonstancojn pri lia morto. Ili sciis tion refoje pri kiam la korpo malaperis. Kaj la letero kalme pritraktis, multe pli kalme ol eblus esti laŭ la kapablo de la plimulto el homoj, pri la progresado al morto de la skribinto.</p>

<p>Ĉu estas eble, ke la Brumuloj komprenas pli multe pri vivo kaj morto ol estis iam ajn detaligite? Aŭ ĉu ĝi ja estis detaligita, surpaperigita en nigro kaj blanko, en iu konservejo aŭ konservejoj en la galaksio?</p>

<p>Ĉu la solvo tie troveblas? li scivolis.</p>

<p>Kaŭrante tie, li pensis, ke eble ja tiel eblas, ke iu jam scias pri tio, kio estas la celo de vivo kaj kio ĝia destino. Troviĝas komforto en la pensaĵo, stranga tipo de persona komforto pro povi kredi, ke iu inteligentularo eble ja solvis la enigmon de tiu mistera <a id="ekvaci" href="CDS_01-V.xhtml#ekvaci">ekvacio</a> de la universo. Kaj ankaŭ la ligeco inter tiu mistera ekvacio kune kun la spirita energikampo kiu estas idealisma frato al tempo kaj spaco kaj ĉiuj tiuj aliaj elementaj faktoroj kiuj entenadas kune la universon.</p>

<p>Li provis imagi tion, kion oni eble sentus, se oni spertus interkontakton kun tiu energikampo, kaj malsukcesis. Li penadis scivole pri tiuj, kiuj ja spertis tian kontakton, ĉu ili eĉ povus trovi la vortojn por pridirado. Ĉu, li pensis, tio maleblus? Ĉar kiel povus oni spertinta intiman interkontakton kun spaco kaj tempo povus pridiri tion, kio iuj ajn el tiuj ĉi signifis al li, aŭ kiel ili sentiĝas?</p>

<p>Ulisiz, li pensis, ne estis dirinta al li la tuton el veroj pri la Talismano. Li diris pri tio, ke ĝi estas malaperinta kaj ke la galaksio estas sen ĝi, sed li ne diris pri tio, ke dum multaj jaroj, ĝia povo kaj gloro estis malfortigita pro la malsukcesado de ĝia bontenisto je provizado de interligiĝo inter la popolo kaj la energikampo. Kaj dum la tuto de tiu tempo la <a id="korod" href="CDS_01-V.xhtml#korod">korodado</a> okazigata de tiu malsukceso elmordadis al la ligaĵoj de la galaksia kunfrateco. Tio, kio ajn estas okazanta nun, ne estas okazaĵo de nur la pasintaj kelkaj jaroj; ĝi estis ja plifortiĝanta dum pli longa tempo, ol la pli multo el fremduloj volas konfesi. Kvankam, nun venis al li la penso, la plimulto el fremduloj probable ne scias.</p>

<p>Inok malfermis la skatolon kaj remetis ĝin en la kofron. Iun tagon, li pensis, kiam li estis en la ĝusta mensa stato, kiam la premoj de okazoj lasos ĝin malpli emocia, kiom li povos mildigi la kulposenton de trudeco, li tiam prilaboros lertulan kaj detaloplenan tradukadon de tiuj leteroj. Ĉar interne de ili, li estis certa, li eble trovos pluan komprenon pri tiu interesega raso. Ja elbos, li pensis, ke tiam li povus mezuri <i>ilian</i> homaranecon — ne tiu aparta homaraneco difinita laŭ la kutima kaj akceptita senso pri esti nur ano de la homa raso de Tero, sed laŭ la senso, ke certaj reguloj de kondutado devas subteni ĉiujn rasajn konceptojn, same kiel la afero nomata homaraneco laŭ ĝia mallarĝa senso subtenadas la homan koncepton.</p>

<p>Li etendis manon supren por malfermi la kofron, kaj poste hezitis.</p>

<p>Iun tagon, li estis dirinta. Kaj eble ne venos tiun tagon. Estas nur mensostato, ke oni ĉiam penas <i>iun tagon,</i> mensostato ebligata per la cirkonstancoj internaj de la stacio. Ĉar ĉi tiel estas senlimaj tagoj venontaj, por ĉiam kaj ĉiam estos tagoj venontaj. La homa koncepto pri la tempo tordiĝas elde rekonebleco kaj prirezonado kaj li povas rigardi antaŭen senzorge laŭ longa, preskaŭ neniam ĉesonta, vojo el la tempo. Sed tio eble jam estas finiĝanta nun. La tempo eble ekreformiĝas ree en sian decan fokuson. Se li estus forlasonta tiun ĉi stacion, la longa etendaĵo el tagoj venontaj tuj ĉesus.</p>

<p>Li puŝis remalferme la skatolon ĝis ĝi ripozis kontraŭ la bretojn. Etedante manon internen, li levis elprene la skatolon kaj metis ĝin sur la plankon apud si. Tion li prenos supren al supera etaĝo, li diris al si, kaj meti ĝin inter la aliajn aferojn pri kiuj li devas esti preta tiuj forporti kun si, se li decidos forlasi la stacion.</p>

<p>Ĉu? li demandis sin. Ĉu estas plua demando pri tio? Ĉu li, iel, jam decidis tiun malfacilan aferon? Ĉu ĝi rampis al li senatentita, tiel, ke li nun jam firmiĝis pri tio?</p>

<p>Kaj se li fakte jam decidis pri tiu afero, tial devas ankaŭ esti, ke li jam decidis pri la alia. Se li estus forlasonta la stacion, pro tio li estus ne plu en kapabla ofico por prezenti antaŭ Galaksia Centro por pledi, ke Tero estu kuracota je milito.</p>

<p>Vi estas la reprezentisto de Tero, diris al li Ulisiz. Vi estas la sola ulo, kiu rajtas reprezenti Tero. Sed ĉu li povus, efektive, reprezenti Teron? Ĉu li ankoraŭ estas vera reprezentisto de la homa raso? Li estas dek naŭ-jarcenta viro, kaj kiel povas li, estante tio, reprezenti la dudekan? Kiom multe, li scivolis, ŝanĝiĝas la homa karaktero je ĉiu generacio? Kaj estas ne nur, ke li estas el la dek naŭa jarcento, sed ankaŭ li vivis, dum pli ol cent jaroj, sube de aparta kaj speciala cirkonstanco.</p>

<p>Li kaŭris tie, rigardante sin mem kun miro, kaj iom domaĝante, ankaŭ, pripensanta pri kio li estas, ĉu li eĉ estas homo, ĉu, senatente de si mem, li jam sorbis tro multe el la intermiksita vidpunkto, en kiu li tiel subjekciiĝis, ke fariĝis ia stranga tipo de hibrido, iu stranga speco de galaksia miksrasulo.</p>

<p>Malrapide li tiris firme la kovrilon kaj puŝis ĝin firmige. Poste li ŝovis la kofron ree suben de la bretaro.</p>

<p>Li puŝetis la skatolon da leteroj sube de bako kaj leviĝis, prenante sian fusilon, kaj celis al la ŝtuparo.</p>

<p class="center">
<a href="CDS_01-31.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="x" href="CDS_01-V.xhtml#"></a>

<div class="halfline"/>
<p class="left"><img class="vortaro" alt="Image" src="images"/><a id="" href="CDS_01-30.xhtml#"><b></b></a>  <span class="piv"></span></p>
</div>
-->

</body></html>
