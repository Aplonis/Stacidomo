<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>10</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 10 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 10</h2>
			
<p>Interne de la stacio, la mesaĝa maŝino fajfadis plende.</p>
			
<p>Inok pendigis ĉe muro sian fusilon, metis la postaĵaron kaj statueton sur sian skribtablon kaj paŝis trans la ĉambro al la fajfanta maŝino. Li puŝis la butonon kaj frapetis la stangon kaj la fajfado ĉesis.</p>
			
<p>De sur la mesaĝa ekraneto li legis:</p>

<blockquote>NUM. 406,302 AL STACIO 18328. ALVENOS FRUAVESPERE JE VIA TEMPO. ARANĜU, KE LA KAFO VARMAS. ULISIZ</blockquote>

<p>Inok ridetis. Ulisiz kaj ties kafo! Li estas la ununura el la femduloj kiu iam ajn frandis ajnan manĝaĵon kaj trinkaĵon de Tero. Estis aliaj, kiuj provete gustis ilin, sed ne pli ol unu aŭ du fojojn.</p>
			
<p>Jen amuza afero pri Ulisiz, li pensis. Ili du ŝatis unu la alian ekde komence, ekde tiu posttagmezo de la tondroŝtormo, kiam ili sidadis sur la ŝtuparo kaj la masko de homa formeco faladis for de la vizaĝo de tiu aliplanedano.</p>
			
<p>Ĝi estis horora vizaĝo, sengracia kaj malloga. La vizaĝo, Inok estis tiam pensinta, de kruela klaŭno. Demandanta al li mem, eĉ dum li tion pensis, kio metis tiun apartan frazon en la kapon, ĉar klaŭnoj estis neniam kruelaj. Sed jen estis iu kiu povus esti — la kolora makuleco d e la vizaĝo, la malmola, strikta situeco de la mandiblo, la maldika tranĉ-linio de la buŝo.</p>
			
<p>Tuj poste li vidis ties okulojn kaj ili nuligis ĉiom alian. Ili estis grandaj kaj havis facilecon kaj la lumon de komprenado en si, kaj ili esprimis etendiĝon al li, kiel alia estulo eble etendus siajn manojn por oferti amikecon.</p>
			
<p>Pluvado venis sible proksimen sur la tero kaj tamburadis sur la tegmenton de la maŝin-ilara ŝedo, kaj tuj poste atingis ilin, pezaj, klinaj muroj da pluvo kiuj marteladis kolere al la polvo, kiu kuŝis sur tute la korto, tiel dum surprizitaj, malsekigitaj kokoj ekkuris furioze al ŝirmejoj.</p>
			
<p>Inok stariĝis risorte kaj ektenis la brakon de la alia, tirante lin al la ŝirmeco de la verando.</p>
			
<p>Ili du staradis fronte inter si, kaj Ulisiz tiam levis manon kaj detiris la duigitan kaj malstriktigitan maskon, malkovrante kuglo-forman kapon tute sen haroj — kaj la farbitan vizaĝon. Vizaĝo tia, kia sovaĝa kaj kure atakanta amerika indiĝeno, farbita por milito, krom ke ie kaj tie estis loketoj de klaŭneco, kvazaŭ la tuta pentraĵo estis celita por elmontri la mallogikajn groteskaĵojn de milito. Sed eĉ dum li fiksrigardadis, Inko komprenis, ke tio ne estis farbo, sed la natura kolereco de tiu ĉi ulo, kiu estis veninta de ie inter la steloj.</p>
			
<p>Kio ajn alia dubo ekzistis ĉe li, aŭ kia ajn scivola miro, Inok havis nenian ajn dubon, ke tiu ĉi stranga estulo ne estis el Tero. Ĉar ĝi ne estis homo. Ĝi povas esti en homa forma, kun paroj de brakoj kaj gamboj, kun kapo kaj vizaĝo. Sed estis ĉe ĝi esenco de malhomeco, preskaŭ nuligo de homeco.</p>
			
<p>En tagoj longe pasintaj, eble, li pensis, ĝi povus esti demono, sed la tagoj jam pasis (kvankam, en kelkaj lokoj de la lando, ne tute pasis) kiam oni kredis je demonoj aŭ je fantomoj aŭ je iuj ajn el la aliaj el tiu horora tribo, kiu en la imago de homoj, iam paŝadis sur la tero.</p>
			
<p>De la steloj, tiu estis dirinta. Kaj elbe li estis. Kvankam en tio mankis senco. Tio estis io, kion neniam li estis iam ajn imaginta eĉ en la plej pura fantasto. Estis en tio nenio tenebla, nenio je kio li povis teni stabilige. Ekzistis nenia mezurilo por tio kaj ne mankis reguloj. Kaj tio lasis ian malplenan lokon en la pensado, kio eble pleniĝos, kiam pasos tempo, sed tiam estis nenio pli ol tunelo el granda mirado kiu etendis por ĉiam en la futuron.</p>
			
<p>“Prenu tempon sufiĉan,” la aliplanedano diris. “Mi komprenas, ke estas malfacile. Kaj mi scias nenion, kio faciligos ĝin. Ne ekzistas, preter ĉio, ajna rimedo per kio mi povus pruvi, ke mi venas el la steloj.”</p>
			
<p>“Sed vi parolas tiel bone.”</p>
			
<p>“En via lingvo, vi volas diri. Lerni ĝin ne tre malfacilis. Se vi nur estus scianta pri kiom multaj estas ĉiuj lingvoj en la galaksio, vi estus ekscianta pri tio, kiel ne malfacile. Ĝi estas baza tipo kaj ekzistas multaj konceptoj pri kiuj ĝi ne devas trakti.”</p>
			
<p>Kaj, Inok agnoskis, ke tio povus esti sufiĉe prava.</p>
			
<p>“Se vi volas,” la aliplanedano diris, “mi povas paŝadi ien kaj resti for je unu/du tagoj. Tiel por doni al vi tempon por pensadi. Mi povus poste reveni. Vi estus elpensinta la aferon je tiam.”</p>
			
<p>Inok ridetis, malkomforte, kaj la rideto havis nenaturan sentiĝon sur lia vizaĝo.</p>
			
<p>“Tio donus al mi tempon,” li diris, “sufiĉan por disvastigi alarmon tra tute la ĉirkaŭejo. Povus okazi, ke embusko atendos vin.”</p>
			
<p>La aliplanedano neis per ĝia kapo. “Mi certas, ke vi ne farus tiel. Mi akceptus la riskon. Se vi volas, ke mi…”</p>
			
<p>“Ne,” diris Inok, tiel kalme, ke li mem surpriziĝis. “Ne, kiam oni havas ion alfrontindan, oni alfrontas ĝin. Mi lernis tion dum la milito.”</p>
			
<p>“Vi taŭgos,” la aliplanedano diris. “Vi taŭgos, ja prave. Mi ne misjuĝis vin kaj pro tio mi fieras.”</p>
			
<p>“Misjuĝi min?”</p>
			
<p>“Vi ja ne kredas, ke mi nur venis paŝadante ĉi tien sen ajna preparo, ĉu? Mi scias pri vi, Inok. Preskaŭ tiom multe, eble, kiom vi scias pri vi mem. Probable eĉ pli.”</p>
			
<p>“Vi scias mian nomon?”</p>
			
<p>“Kompreneble, mi scias.”</p>
			
<p>“Nu, tio bonas,” diris Inok. “Kaj kio estas la via?”</p>
			
<p>“Mi ekkaptiĝas per granda embarasiĝo,” la aliplanedano diris al li. “Ĉar mi ne havas nomon, kiel tio. Identigilon, certe, kio plenumas la celon de mia raso, sed nenio, kion lango povas sonigi.”</p>
			
<p>Subite, rezulte de neniu kialo, Inok rememoris pri malrektpoza figuro sidanta sur la supra relo de barilo, kun tigo en unu mano kaj skulpt-tranĉilo en la alia, tranĉ-skultante placide dum la kanonaj kuglegoj preter-fajfadis superkape kaj malproksime je duono de mejlo  fusiloj minace muĝis kaj kraketadis en la bole nubiganta pudro-fumo kio leviĝis super la batal-linio.</p>
			
<p>“Sekvas, ke vi bezonas nomon por esti vokata,” li diris, “kaj tio estos Ulisiz. Mi devas voki vin per io.”</p>
			
<p>“Estas agrable,” diris tiu strangulo. “Sed ĉu oni rajtas demandi, kial la nomo Ulisiz?”</p>
			
<p>“Ĉar ĝi estas la nomo,” diris Inok, “de granda viro el mia raso.”</p>
			
<p>Tio estis freneza afero, kompreneble. Ĉar estis nenia sameco inter tiuj du — tiu malrektpozema generalo de la Unio tranĉ-skulptanta dum li sidis sur barilo kaj tiu ĉi alia kiu staris sur verando.</p>
			
<p>“Mi ĝojas pro tio, ke ĝin vi elektis,” diris tiu ĉi Ulisiz, staranta sur la verando. “Al mia aŭskulto ĝi havas dignan kaj noblan sonon kaj, inter ni du, mi feliĉe portos ĝin. Kaj mi vokos vin per Inok, kiel kutimas amikoj de la personaj nomoj, ĉar ni du laboros kune tra multaj el viaj jaroj.”</p>
			
<p>Lia kompreno grade pleniĝis kaj le penso estis ŝanceliga. Eble estis ja dece, Inok pense diris al si mem, ke plena kompreno estis atendinta ioman tempon, ke li mem estis konfuzita tiel, ke la ideo ne venis al li frape en sia tuteco.</p>
			
<p>“Eble,” diris Inok, rezistanta la ekkomprenon kiu estis enpuŝanta sin al li, ĉirkaŭanta lin tro rapide, “mi povus oferti al vi iom da manĝaĵoj. Mi povus kuiri iom da kafo…”</p>
			
<p>“Kafo,” diris Ulisiz, kunfrapante siajn maldikajn lipojn. “Ĉu vi havas la kafon?”</p>
			
<p>“Mi kuiros grandan poton el ĝi. Mi rompos ovon en ĝin por ke ĝi klariĝu…”</p>
			
<p><a id="delekt" href="CDS_01-V.xhtml#delekt">“Delektinda,</a> Ulisiz diris. “El ĉiuj trinkaĵoj, kiujn mi estis trinkinta sur ĉiuj planedoj, kiujn mi estis vizitinta, la kafo estas la plej bona.”</p>
			
<p>Ili eniris la kuirejon kaj Inok kirlis vivige la cindrojn en la kuireja forno kaj poste enmetis novan lignon. Li prenis la kafopoton al la basenon kaj enverŝis per kulerego iom da akvo el la akvo-sitelo kaj metis ĝin sur la fornon por ke ĝi bolu. Li iris en la manĝoŝrankon por havi kelkajn ovojn kaj suben en la kelon por suprenporti la porkan viandon.</p>
			
<p>Ulisiz sidis rigide en la kuireja seĝo kaj rigardis lin dum li laboris.</p>
			
<p>“Ĉu vi manĝas porkoviandon kaj ovojn?” demandis Inok.</p>
			
<p>“Mi manĝas ion ajn,” diris Ulisiz. “Mia raso estas tre adapo-kapabla. Tio estas la kialo pro kio mi sendiĝis al ĉi planedo, kiel — kion vi nomas ĝin? — kiel serĉ-rigaranto, eble.”</p>
			
<p>“Skolto,” sugestis Inok.</p>
			
<p>“Jes, jen la afero, skolto.”</p>
			
<p>Li estis facila ulo je interparolo, Inok pense diris al si — preskaŭ kiel alia persono, kvankam, dio scias, li aspektis malmulte kiel persono. Li aspektis, tamen, kiel ofendiga karikaturo de homo.</p>
			
<p>“Vi loĝadis ĉi tie, en tiu ĉi domo,” Ulisiz diris, “dum longa, longa tempo. Vi sentas amecon pri ĝi.”</p>
			
<p>“Ĝi estadis mia hejmo,” diris Inok, “ekde tiu tago, kiam mi naskiĝis. Mi forestadis de ĝi preskaŭ kvin jarojn, sed ĝi ĉiam estis mia hejmo.”</p>
			
<p>“Mi mem feliĉos,” Ulisiz diris al li, “kiam mi reiros hejmen. Mi jam forestadis tro longe. Je misio kia ĉi tia, ĉiam estas tro longe.”</p>
			
<p>Inok subenmetis la tranĉilon kion li estis uzanta por detranĉi pecon de porka viando kaj sidiĝis peze sur seĝon. Li fiksrigardis al Ulisiz, sidanta trans la tablo de li.</p>
			
<p>“Vi?” li demandis. “Ĉu vi iros hejmen?”</p>
			
<p>“Jes, kompreneble,” Ulsiz diris al li. “Nun ĉi tiam, kiam mia laboro preskaŭ plenumiĝas. Mi ja havas hejmon. Ĉu vi pensis, ke mi ne havas?”</p>
			
<p>“Mi ne scias,” diris Inok malaltvoĉe. “Mi neniam pensis pri tio.”</p>
			
<p>Kaj jen estis la afero, li sciis. Ja ne okazis, ke li ne pensis interkonekti la ideon de estulo kia ĉi tia kun tia afero, kia hejmo. Ĉar nur estas homo kiu estas havanta lokon tia, kia hejmo.</p>
			
<p>“Iun tagon,” Ulisiz diris, “mi diros al vi pri mia hejmo. Iun tagon eble vi eĉ vizitos min.”</p>
			
<p>“Ekstere inter la steloj,” diris Inok.</p>
			
<p>“Ŝajnas strange al vi nun,” Ulisiz diris. “Alkutimiĝo pri la ideo bezonos iom da tempo. Sed tuj tiam, kiam vi interkoniĝas kun ni — ĉiuj el ni — vi tiam komprenos. Kaj mi esperas, ke vi nin ŝatos. Ni ne estas malbonaj estuloj, prave. Neniuj inter la multaj malsamaj tipoj el ni.”</p>
			
<p>La steloj, Inok pense diris al si mem, estas ekstere tie inter la soleco de spaco kaj je kioma distanco, li ne povas eĉ konjekti, nek kio ili estas, nek kial. Alia mondo, li pensis — ne, tio malĝustas — multaj aliaj mondoj. Estas homoj tie, eble ne multaj aliaj homoj; malsama tipo de popolo, probable, por ĉiu malsama stelo. Kaj unu el ili sidadas ĉi tie en tiu ĉi kuirejo, atendanta por ke la kafopoto boli, por ke la porka viando kaj ovoj fritiĝi.</p>
			
<p>“Sed kial?” li demandis. “Sed kial?”</p>
			
<p>“Ĉar,” Ulisiz diris, “ni estas veturema popolo. Ni bezonas veturhelpan stacion ĉi tiel. Ni volas transformi ĉi tiun domon en stacidomon, kaj ke vi bontenadu la stacion.”</p>
			
<p>“Tiun ĉi domon?”</p>
			
<p>“Ne ne povus konstrui stacion, ĉar tiel ni estus spertantaj, ke popoloj demandus pri kiu konstruas ĝin, kaj por kio ĝi estas. Tial ni devas uzi jam ekzistantan konstruaĵon kaj ŝanĝi ĝin laŭ niaj bezonoj. Sed interne nur. Ni lasas la eksteron tia, kia ĝi estas, laŭ aspekte, almenaŭ. Ĉar devas malesti ajnaj demandoj. Devas esti…”</p>
			
<p>“Sed por veturadi…”</p>
			
<p>“De stelo al stelo,” Ulisiz diris. “Pli rapide ol la penso pri tio. Pli rapida ol palpebrumo. Ekzistas io, kion vi nomus maŝinaro, sed maŝinaro ĝi vere ne estas — ne same tiel, kiel maŝinaro kian vi pripensas.”</p>
			
<p>“Vi devas pardoni min,” diris Inok, konfuzita. “Sed tio ŝajnas tiel malebla.”</p>
			
<p>“Ĉu vi memoras la aferon, kiam establiĝis fervojo ĉe Muelilvilaĝo?”</p>
			
<p>“Jes, mi povas memori tion. Mi estis nur infano.”</p>
			
<p>“Do pripensu la aferon tiel ĉi. Tiu ĉi estas nur plua fervojo kaj Tero estas nur plua urbeto kaj tiu ĉi domo estos la stacio por tiu ĉi nova kaj malsama fervojo. La nura diferenco estas, ke neniu sur Tero krom vi estos scianta, ke la fervojo estas ĉi tiel. Ĉar ĝi estos nenio pli ol loko por ripozeti kaj redirekti. Neniu sur Tero povos aĉeti bileton por veturi per la fervojo.”</p>
			
<p>Pridirata tiel, kompreneble, ĝi havis simplan sonon, sed la afero estis, Inok sciis, tre alia ol simpla afero.</p>
			
<p>“Vagonaraj ĉaroj en la kosmo?” li demandis.</p>
			
<p>“Ne vagonaraj ĉaroj,” Ulisiz diris al li. “Io alia. Mi ne scias pri kiel eĉ komenci diri al vi…”</p>
			
<p>“Eble decas, ke vi elektu iun alian. Iun kiu ja komprenos.”</p>
			
<p>“Estas neniu ajn sur tiu ĉi planedo kiu povus eĉ iomete kompreni. Ne, Inok, taŭgos, ke ni uzu vin egale bone kiel iun alian. Laŭ multaj flankoj, multe pli bone ol je iu ajn alia.”</p>
			
<p>“Sed…”</p>
			
<p>“Kio maltrankvilas, Inok?”</p>
			
<p>“Nenio,” Inok diris.</p>
			
<p>Ĉar li rememoras nun tion, kiel li estis sidanta sur la ŝtuparo, pensanta pri tio, ke li estis soleca kaj pri nova komenco, sciante ke li ne povus eskapi novan komencon, ke li devis komenci je nuleco kaj konstrui sian vivon denove.</p>
			
<p>Kaj jen, subite, ekestiĝis tiu nova komenco — pli mirinda kaj timinda ol io ajn, kion li estis povinta prisonĝi eĉ en freneza momento.</p>

<p class="center">
<a href="CDS_01-11.xhtml">
	<img class="break" alt="***" src="images/break.png"/>
</a>
</p>


<!-- 
<div class="xxx">
<a id="x" href="CDS_01-V.xhtml#"></a>
<p class="left"><a id="" href="CDS_01-10.xhtml#"><b></b></a>  <i>~EB ; ~BeE </i></p>
</div>
-->

</body></html>
