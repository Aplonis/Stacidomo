<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>1</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chaper 1 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 1</h2>

<p>La bruo estis nun finita. La fumo drivis kiel maldikaj, grizaj pecetoj da nubo super la turmentita tero kaj la <a id="frakas" href="CDS_01-V.xhtml#frakas">frakasitaj</a> bariloj kaj la persikarboj kiuj estis disŝiritaj en dentopikilojn pro la kanona pafado. Dum momento falis silento, se ne paco, sur tiujn ĉi malmultajn mejlojn da grundo kie antaŭ nelonge viroj kriegis kaj atakis unu la alian en la frenezo de malnova malamo kaj luktis en antikva strebado kaj poste disfalis, elĉerpitaj.</p>

<p>Dum senlima tempo, ŝajne, daŭradis rukta tondrado ruliĝanta de horizonto al horizonto kaj la suprenŝprucanta tero kiu ekfluis ĉielen kaj la krioj de ĉevaloj kaj la raŭka kriegado de viroj; la fajfado de metalo kaj la frapsono tiam, kiam la fajfado ĉesis; la ekbrilo de bruliga fajro kaj la brilo de la ŝtalo; la kuraĝeco de la koloraj flagoj flagrantaj en la batala vento.</p>

<p>Poste ĉio finiĝis kaj estis ia silento.</p>

<p>Sed la silento estis fremda afero kiu malrajtis esti sur tiu ĉi kampo aŭ tago, kaj ĝi rompiĝis de la plorpepo kaj la doloro, la peto por akvo, kaj la preĝo por morto — la plorado kaj la vokado kaj la dolorpepado kiu daŭros dum horoj sub la sumera suno. Poste la kurbe pozantaj formoj fariĝos kivetaj kaj senmovaj kaj estos odoro kiu naŭzos ĉiun kiu preterpasos, kaj la tomboj estos malprofunde fosataj tomboj.</p>

<p>Estis faruno kio neniam kultiviĝos, arboj kiuj ne montros florojn tiam, kiam printempo revenos, kaj sur la deklivo de tero kiu etendiĝis supren al la kresto estis la vortoj neparolataj kaj la agoj nefarataj kaj la plene malsekaj formoj kiuj krie plendis pro la malpleneco kaj la malŝparo de la morto.</p>

<p>Estis fieraj nomoj kiuj estas pli fieraj nun, sed nun neniom pli ol nomoj por eĥi tra la epoĥoj — la Fera Brigado, la 5-a de Novhampŝiro, la 1-a de Minisoto, la 2-a de Masaĉuseco, la 16-a de Majno.</p>

<p>Kaj ankaŭ estis <a id="Enoch_Wallace" href="CDS_01-T.xhtml#Enoch_Wallace">Inok Vales.</a></p>

<p>Li ankoraŭ tenis la frakasitan <a id="musked" href="CDS_01-V.xhtml#musked">muskedon</a> kaj estis <a id="flikten" href="CDS_01-V.xhtml#flikten">fliktenoj</a> sur liaj manoj. Lia vizaĝo havis makulojn de pulvo. Liaj ŝuoj surkovriĝis de pulvoro kaj sango.</p>

<p>Li ankoraŭ vivadis.</p>

<p class="center">
<a href="CDS_01-02.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="" href="CDS_01-V.xhtml#"></a>
<p class="left"><a id="" href="CDS_01-01.xhtml#"><b></b></a>  <i>~EB ; ~BeE </i></p>
</div>
-->

</body>
</html>