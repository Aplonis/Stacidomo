<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>23</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 23 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 23</h2>

<p>Viro estus havanta salajran okupon kaj estus malkapabla fari tion. Ankaŭ la viroj ĉirkaŭ li ankaŭ ne povus elteni siajn. Ĉar ili ne havus la sciojn aŭ la spertojn por fari la taskojn, kiujn ili antaŭe estis farintaj. Ili eble provus, kompreneble — ili daŭre provus faradi dum ioma tempo, sed eble ne tre longe. Kaj ĉar iliaj taskoj ne povus fariĝi, la komerco aŭ korporacio aŭ fabriko aŭ kio ajn ĝi estus, ĉesus je sia funkciado. Kvankam la malkomerciĝo ne estus formala aŭ laŭleĝa afero. Ĝi simple ĉesus. Kaj ne tute pri tio, ke la taskoj ne povus esti faritaj, sed ankaŭ ĉar neniu povus montri la komercan kapablon por estri la daŭrigadon, kaj ankaŭ ĉar la transportada kaj komunikada sistemoj kiuj estis ebligintaj la komercadon ankaŭ estus ĉesintaj.</p>

<p><a id="lokomotiv" href="CDS_01-V.xhtml#lokomotiv">Lokomotivojn</a> oni ne plu povus funkciigi, ĉar estus neniuj, kiuj memoras pri kiel funkciigi ilin. Estus viroj, kiuj iamatempe posedis ĉiujn necesajn lertojn por ilia funkciigado, sed nun la lertoj estus malaperintaj. Eble estus kelkaj, kiuj malgraŭ tio provus fari, kun tragikaj konsekvencoj. Kaj ankoraŭ estus malmultaj, kiuj malklare memoretus pri kiel manipuli aŭtomobilon aŭ aŭtobuson, ĉar tiuj estas simplaj aferoj je manipulado, kaj estus preskaŭ alkutimiĝinta naturo, ke oni ŝoforas ilin. Sed tuj post tiam, kiam ili difektiĝos, estus neniu kun la lerteco pri meĥanismoj por ripari ilin kaj ili ne funkcius plu.</p>

<p>Post tempopaso de kelkaj horoj, la homa raso estus kaptita en mondo tia, en kiu distanco refoje estus fariĝinta afero grava. La mondo estus kreskiĝinta tiel pli grande, kaj la oceanoj estus bariloj kaj mejlo estus longa refoje. Kaj post kelktaga tempopaso estiĝus paniko frontante situacion, kion neniu povus kompreni.</p>

<p>Kiel longe, Inok scivolis, antaŭ ol urbo estus uzanta la tuton de la manĝaĵoj stokitaj en la <a id="stapl" href="CDS_01-V.xhtml#stapl">staploj,</a> post kiam komenciĝos malsatego? Kio okazus tiam, kiam la eletro ĉesos fluadi tra la dratoj? Kiel longe, en situacio kiel tia ĉi, estus ridinda simbola peco de papero aŭ stampita monero eltenanta sian valoron?</p>

<p>Distribuado de varoj ĉesus funkcii; komercoj kaj industrioj mortus; registaro fariĝus ombro, kun nek la rimedoj nek la informkapta kapablo por daŭrigi sian funkciadon; komunikadoj ĉesus; leĝoj kaj laŭregula kondutado disiĝus; la mondo sinkus en novan barbaran situacion kaj komencus malrapide alkutimiĝadi. Tiu nova alkutimiĝado estus daŭronta jarojn, kaj en la daŭriĝado de tio, okazus morto kaj malsanegoj kaj nekalkulebla mizero kaj malespero. Post ioma tempo la afero reĝustiĝus kaj la mondo alkutimiĝus al sia nova vivmaniero, sed en la ĝustiĝado estus multaj kiuj mortus, kaj multaj aliaj kiuj perdus ĉion, kio al ili antaŭe donis signifon al vivo kaj celon por tiu vivo.</p>

<p>Sed malgraŭ tio, ke la afero ja estus tiel malbone, ĉu ĝi estus same malbone, kiel milito?</p>

<p>Multaj estus mortontaj pro malvarmo kaj malsato kaj malsano (ĉar medicino malaperos kune kun ĉio alia), sed milinoj ne estus elmortigitaj en la fajra spiro de nuklea reakcio. Ne okazus venena polvo falanta kiel pluvo el la ĉielo, kaj la akvo restus tiel pura kaj freŝa kiel ĉiam antaŭe, kaj la tero restus fertila. Restus ankoraŭ ŝanco, post la komencaj fazoj de la ŝanĝiĝo jam pasis, por ke la homa raso daŭrigu la vivadon kaj rekonstruu la socion.</p>

<p>Se oni estus certa, Inok pensis al si, ke ja estos milito, ke milito estos neevitebla, en tiu cirkonstanco, ne estus malfacile elekti. Sed ĉiam estas ebleco, ke la mondo povus eviti militon, ke iel okazus, ke febla, maldika paco povus prezerviĝi, kaj en tia kazo la senespera bezono de la kuracilo de la galaksio kontraŭ milito malnecesiĝus. Antaŭ ol oni povus decidi, li diris al si, oni devas esti certa; kaj kiel li povus esti certa? La diagramo kuŝanta en la skribtabla tirkesto diras, ke estos milito; multaj el la diplomatoj kaj observistoj sentas, ke la baldaŭa konferenco servus neniun alian celon krom ekestigi militon. Sed certeco ne ekzistas.</p>

<p>Kaj eĉ se ja estus certeco, Inok demandis sin, kiel povus unu viro — unu viro, sola — preni al si la rolon de Dio por la tuta raso? Laŭ kiu rajto povas unu viro fari decidon kio afektas ĉiujn aliajn, ĉiujn el la miliardoj da aliaj? Ĉu li, se li tion farus, en la jaroj sekvontaj, estus povonta pravigi la decidon?</p>

<p>Kiel povus viro decidi pri kiel malbona milito eble estos, kaj kompare je tio, kiel malbona estos stulteco? La respondo ŝajne estas, ke oni malpovas. Ne ekzistis rimedo por mezuri la eblan detruegon de ajna cirkonstanco.</p>

<p>Post ioma tempopaso, eble, ambaŭ elektoj povus esti pravigitaj. Post ioma tempo, konvinkiĝo eble establiĝos, kio permesos al viro alvenon ĉe ia speco de decido kiu, kvankam ĝi ne estus tute ĝusta, malgraŭ tio li povus pravigi al konscienco.</p>

<p>Inok stariĝis kaj paŝadis al la fenestro. La sono de liaj piedpaŝoj eĥis kaverne en la stacio. Li rigardis al sia horloĝo, kaj jam estis post noktomezo.</p>

<p>Ekzistas rasoj en la galaksio, li pensis, kiu povus atingi rapidan kaj pravan decidon pri preskaŭ ajna demando, tranĉante rekte trans ĉiuj el la interplektitaj pensovojoj, gvidite de reguloj pri logiko kiuj estas pli specifaj ol io ajn posedataj de la homa raso. Tio estus bona,  kompreneble, en la senco, ke ĝi ebligas decidadon, sed en la alveno al decido, ĉu tio ne emus minimumigi, eble ignori entute, kelkajn el tiuj facetoj de la situacio kiuj signifas pli impone al la homa raso ol la decido mem?</p>

<p>Inok staradis ĉe la fenestro kaj rigardadis enen trans la lunlumigitaj kamparoj kiuj etendiĝis suben al la malhela rando de la arbaro. La nuboj jam forbloviĝis kaj la nokoto estis paca. Tiu ĉi aparta loko, li pensis, ĉiam estos bela, ĉar ĝi malproksimas de la ofte vizititaj lokoj, for de ajna ebla paf-celo en nuklea milito. Krom pri la malprobabla ebleco de iu antikva kaj ne rekordita, longe forgesita malgrava bataleto de antaŭhistoriaj tagoj, neniu batalo iam ajn okazis ĉi tie, aŭ iam ajn okazos. Tamen, ĝi ne eskapus la komunan sorton de venenitaj grundo kaj akvo se la mondo subite, en malbonsorta horo de furiozo, ellasos la potencon de ĝiaj mirige timigaj armiloj. Tiam la ĉieloj estus plenigitaj de nuklea cindropolvo, kio venus drivante suben, kaj malmulte gravus tio, kie viro estas. Aŭ baldaŭ aŭ malbaldaŭ, la milito venos al lin, se ne en la ekbrilo de monstra energio, ja poste en la neĝo de morto falanta el la ĉielo.</p>

<p>Li marŝis de la fenestro al la skribtablo kaj suprenprenis la ĵurnalojn kiu venis en la matena poŝto kaj stakigis ilin, atentante ke Ulisizi forgesis porti kun si la stakon de ĵurnaloj kiuj estis por li amasigitaj. Ulisiz estis maltrankviligita, li diris al si, alikaze li ne estus forgesinta la ĵurnalojn. Dio savu nin ambaŭ, li pensis; ĉar ni ja havas niajn problemojn.</p>

<p>La tago estis multe okupiga. Li estis farinta neniom pli, li prikonsciiĝis, ol legi du aŭ tre el la rakontoj jen la <i>Tempoj,</i> ĉiuj tuŝantaj pri la vokado de la konferenco. La tago estis tro plena, tro plena de malbonaŭguraj aferoj.</p>

<p>Dum cento da jaroj, li pensis, aferoj okazadis kontentige. Estis momentoj kaj bonaj kaj malbonaj, sed plejparte lia vivo etendiĝis serene kaj sen alarmiga okazaĵo. Poste sekvis hodiaŭ kaj ĉiuj el la serenaj jaroj disvaliĝis suben ĉirkaŭ lia kapo.</p>

<p>Iam estis espero, ke Tero estus akceptota kiel membro de la galaksia familio, kaj ke li mem eble servos kiel reprezentisto por gajni tiun akceptiĝon. Sed nun la espero frakasiĝis, ne nur pro la fakto, ke la stacio eble fermiĝos, sed pro tio, ke ĝia fermiĝo mem estus bazota sur la barbarismo de la homa raso. Tero uziĝas kiel anstataŭ-punanton, kompreneble, en galaksia politiko, sed la fimarko, post tiel surstampiĝi, ne povus baldaŭ demetiĝi. Kaj pretere, eĉ se ĝi povus esti demetata, nun la planedo staras montrita kiel tia, kontraŭ kio Galaksia Centreo, pro la espero de ĝia savo, pretiĝas eble apliki severegan agon.</p>

<p>Li certis, ke estis io, kion li povis savi el ĉio ĉi. Li povus resti Terano kaj transdoni al la popolo de Tero la informaro, kion li estis kolektinta tra la jaroj kaj priskribis, en precizega detalo, kune kunmultaj personaj okazaĵoj kaj impresoj kaj multe da aliaj bagateloj, inter la longaj vicoj de propraj skriblibroj kiuj staris sur bretoj kontraŭ la muro. Tio kaj la fremda literaturo, kion li obtenis kaj legis kaj konservegis. Kaj la ilaĵoj kaj la objektoj kiuj venis de aliaj mondoj. El ĉio ĉi la popolo de Tero eble gajnos ion, kio povus helpi ilin laŭlonge de la vojo, kio eventuale kondukos ilin al la steloj, kaj al tiu posta scio kaj tiu pli granda kompreno, kio poste estus ilia heredaĵo — eble la heredaĵo kaj rajtaĵo de ĉiaj inteligentuloj. Sed la atendado por tiu tago estus longa — pli longa nun, pro tio kio okazis ĉi tiun tagon, ol iam ajn antaŭe. Kaj la informo, kion li tenis, kolektadis dum trapasado de preskaŭ jarcento, estis tiel nesufiĉa kompare al la pli kompleta scio, kion li estus povonta kolekti en plua jarcento (aŭ en mil jaroj), ke ĝi ŝajnis plorinde malgranda afero por oferiĝi al lia popolo.</p>

<p>Nur se povus resti pli da tempo, li pensis. Sed, kompreneble, neniam estas tio. Ne estas sufiĉa tempo nun, kaj neniam ajn estos. Sendepende de kiom ajn da jarcentoj li povus dediĉi, ĉiam estus tiom multe pli da scio ol li jam estos gajninta je tiu momento, ke la malmulto gajnita ĉiam ŝajnos senvalora minimumaĵo.</p>

<p>Li sidiĝis peze en la seĝon antaŭ la skribtablo kaj nun, por la unua fojo, li scivolis pri tio, kiel li farus tion — kiel li povus forlasi Galaksian Centron, kiel li povus interŝanĝi la galaksion por sola planedo, eĉ se tiu planedo restos la propra.</p>

<p>Li pelis sian lacigitan menson por trovi la respondon kaj la menso malpovis trovi respondon.</p>

<p>Unu viro sola, li pensis.</p>

<p>Unu viro sola ne povas stari kontraŭ kaj Tero kaj galaksio.</p>

<p class="center">
<a href="CDS_01-24.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="x" href="CDS_01-V.xhtml#"></a>
<p class="left"><a id="" href="CDS_01-23.xhtml#"><b></b></a>  <i>~EB ; ~BeE </i></p>
</div>
-->

</body></html>
