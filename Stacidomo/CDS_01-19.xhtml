<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>19</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 19 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 19</h2>

<p>Ulisiz venis kiam krepusko estis malheliĝanta al noktiĝo.</p>

<p>Inok kaj Lusi estis ĵus finigintaj sian vespermanĝon kaj sidantaj ĉe la tablo kiam Inok aŭdis liajn piedpaŝojn.</p>

<p>La aliplanedano staris en ombro kaj li aspektis, Inok pensis, pli ol antaŭe kiel kruela klaŭno. Lia facilmova, flua korpo havis la aspekton de fume kuirita, brunigita cervo-haŭto. La multmakula koloro de lia haŭto ŝajnis lumi per malfota <a id="luminesk" href="CDS_01-V.xhtml#luminesk">luminesko</a> kaj la akraj, malmolaj anguloj de lia vizaĝo, la glata kalveco de lia kapo, la plataj, pintaj oreloj algluitaj kontraŭ la kranio donis al li ekminacan timindecon.</p>

<p>Se oni ne konus lin tiel, ke oni rekonas lian ĝentilecon, Inok pensis al si, li estus tia, kia fortimigus el viro sep jarojn da vivo.</p>

<p>“Ni atendadis vin,” Inok diris al li. “La kafopoto jam bolas.”</p>

<p>Ulisiz prenis malrapidan paŝon antaŭen, tiam paŭzis.</p>

<p>“Vi havas pluan kun vi. Homon, mi dirus.”</p>

<p>“Ekzistas nenia danĝero,” Inok diris al li.</p>

<p>“El alia sekso. Ino, ĉu ne? Ĉu vi trovis parulon?”</p>

<p>“Ne,” diris Inok. “Ŝi ne estas mia parulino.”</p>

<p>“Vi estis kondutanta saĝe tra la jaroj,” Ulisiz diris al li. “En posteno kia la via, havi parulon ne estas plej bone.”</p>

<p>“Ne necesas, ke vi sentu zorgon. Ŝi suferas malaĵon. Al ŝi komuniko mankas. Ŝi povas ne aŭdi nek paroli.”</p>

<p>“Ĉu malaĵon?”</p>

<p>“Jes, ekde la momenton de ŝia naskiĝo. Neniam ŝi aŭdis aŭ parolis. Ŝi povas diri nenion ajn pri tie ĉi.”</p>

<p>“Ĉu ne gesta lingvo?”</p>

<p>“Ŝi scias nenian gestolingvon. Ŝi rifuzis lerni ĝin.”</p>

<p>“Ŝi estas amiko via.”</p>

<p>“Jam de kelkaj jaroj,” diris Inok. “Ŝi venis al mi serĉanta ŝirmiĝon. Ŝia patro uzis vipilon por batadi ŝin.”</p>

<p>“Ĉu ŝia patro scias, ke ŝi estas ĉi tie?”</p>

<p>“Li kredas, ke ŝi estas, sed ne povas scii.”</p>

<p>Ulisiz venis malrapide el pense diris al si mallumo kaj staris en la lumo.</p>

<p>Lusi estis rigardanta lin, sed ne estis teruro sur ŝia vizaĝo. Ŝiaj okuloj estis kiel kutimaj kaj sen maltrankviliĝo kaj ŝi ne ektremis retrete.</p>

<p>“Ŝi akceptas min bone,” Ulisiz diris. “Ŝi nek forkuras nek krias.”</p>

<p>“Ŝi ne povus krii,” diris Inok, “eĉ se ŝi volus.”</p>

<p>“Mi certe estas tre malloga,” Ulisiz diris, “je unua rigardo de ajna homo.”</p>

<p>“Ŝi vidas ne nur la eksteron. Ŝi vidas interne de vi ankaŭ.”</p>

<p>“Ĉu ŝi timiĝus, se me farus homan riverencon al ŝi?”</p>

<p>“Mi kredas,” diris Inok, “ke tio tre plaĉus al ŝi.”</p>

<p>“Ulisiz faris sian riverencon, formalan kaj iom troan, kun unu mano sur sia ledeca ventro, kurbiĝante de la talio.</p>

<p>Lusi ridetis kaj kunfrapis la manojn.</p>

<p>“Ĉu vi vidas,” kriis Ulisiz, feliĉigita, “mi kredas tion eble, ke ŝi ŝatas min.”</p>

<p>“Kial vi ne sidiĝu, do,” sugestis Inok, “kaj ni ĉiuj havos iom da kafo.”</p>

<p>“Mi forgesis pri la kafo. La vido de tiu ĉi alia homo pelis kafon el mian menson.”</p>

<p>Li sidiĝis ĉe tiu loko kie tria taso jam estis metita por lin atendi. Inok komencis iri ĉirkaŭ la tablon, sed Lusi stariĝis kaj ekiris por preni la kafon..</p>

<p>“Ŝi komprenas?” Ulisiz demandis.</p>

<p>Inok kapneis. “Vi sidiĝis apud la taso kaj la taso estis malplena.”</p>

<p>Ŝi verŝis la kafon, poste transiris al la sofo.</p>

<p>“Ĉu ŝi ne restos ĉe ni?” Ulisiz demandis.</p>

<p>“Ŝi interesiĝas pri tiu tablo plena de umiloj. Ŝi instigis, ke unu el ili ekfunkciadas.”</p>

<p>“Ĉu vi planas loĝigi ŝin ĉi tie?”</p>

<p>“Mi ne povas tenadi ŝin,” Inok diris. “Estos serĉo por ŝi. Mi devos konduki ŝin hejmen.”</p>

<p>“Mi ne ŝatas tion,” Ulisiz diris.</p>

<p>“Ankaŭ ne mi. Ni konsentu tuj, ke estas malbone, ke mi kondukis ŝin ĉi tien. Sed je la tempo, ĝi ŝajnis la nura elekto farinda. Mi havis nenian tempon por cerbumi pri ĝi.”</p>

<p>“Vi faris nenian malindan,” diris Ulisiz milde.</p>

<p>“Ŝi ne povas damaĝi nin,” diris Inok. “Sen komunikado…”</p>

<p>“Ne temas pri tio,” Ulisiz diris al li. “Ŝi estas nur komplikigaĵo, kaj mi ne ŝatas havi pliajn komplikigaĵojn. Mi venis ĉi vespere por diri al vi, Inok, ke ni embarasiĝis.”</p>

<p>“Embaraso? Sed ne okazis ajna embarasiĝo.”</p>

<p>Ulisiz levis sian kafotason kaj prenis longan trinkon el ĝi.</p>

<p>“Tio estas bona,” li diris. “Mi portas hejmen la fazeolon kaj kuiras ĝin. Sed ĝi ne gustas same.”</p>

<p>“Ĉu pri la embaraso?”</p>

<p>“Vi memoras la Veganon kiu mortis ĉi tie antaŭ kelkaj jaroj.”</p>

<p>Inok kapjesis. “La Brumulo.”</p>

<p>“La estulo havas taŭgan nomon…”</p>

<p>Inok ridis. “Vi malŝatas niajn kromnomojn.”</p>

<p>“Tiel ne estas nia kutimo,” Ulisiz diris.</p>

<p>“Mia nomo por ili,” diris Inok, “estas signo de mia ameto.”</p>

<p>“Vi enterigis tiun ĉi Veganon.”</p>

<p>“En mia familia tombejo,” diris Inok. “Kvazaŭ li estus mia propra. Mi legis verson super li.”</p>

<p>“Tio estas deca kaj bona,” Ulisiz diris. “Tio estis kiel indas. Vi faris tre bone. Sed la korpo forestas.”</p>

<p>“For! Ĝi ne povas esti for!” kriis Inok.</p>

<p>“Ĝi forpreniĝis el la tombo.”</p>

<p>“Sed vi ne povas scii,” protestis Inok. “Kiel vi povus scii?”</p>

<p>“Ne mi. Estas la Veganoj. La Veganoj estas tiuj, kiuj scias.”</p>

<p>“Sed ili malproksimas je lumjaroj…”</p>

<p>Kaj tuj li ekestis iom malcerta. Ĉar je tiu nokto kiam la saĝa maljunulo mortis kaj li sendis mesaĝon al Galaksia Centro, oni lin diris ke la Veganoj jam sciis je tiu momento kiam li mortis. Kaj estis tiam nenia neceso por mort-atesta dokumento, ĉar ili jam sciis la kialon pro kiu li mortis.</p>

<p>Ŝajnis maleble, kompreneble, sed estis ja tro multaj maleblaĵoj en la galaksio kiuj jam montris sin ja eblaj, tiel ke viro neniam povas esti certa, ke siaj prijuĝoj bazas sur firma grundo.</p>

<p>Ĉu estas eble, li scivolis, ke ĉiu Vegano havis ian specon de mensa kontakto kun ĉiu alia Vegano? Aŭ ke iu centra buroo de popol-kalkulo (por doni homan nomon al io kio apenaŭ prikompreneblas) eble havas ian rimedon de oficiala interligo kiu ĉiu vivanta Vegano, scianta pri kie ĝi estas kaj kiel  ĝi fartas kaj kion ajn ĝi estas faranta?</p>

<p>Io simile je tio, Inok agnoskis al si, eblas ja estis. Tia afero ne estus preter la mirindaj kapabloj kiajn oni trovas ĉialoke tra la galaksio. Sed, ke oni daŭrigas tian kontaktadon kun la Vegano mortinta estus afero tute alia.</p>

<p>“La korpo mankas,” Ulisiz diris. “Mi povas diri al vi tion kaj scii, ke estas prave. Vi mem respondecas.”</p>

<p>“Ĉu laŭ la veganoj?”</p>

<p>“Laŭ la Veganoj, jes. Kaj la galaksio.”</p>

<p>“Mi faris tion, kion mi povis,” diris Inok varme. “Mi faris tion, kio estis devigita. Mi plenumis la detalojn de la Vegana leĝo. Mi al la mortinto mian personon honorigon kaj la honorigon de mia planedo. Ne estas ĝuste ke la respondeco daŭriĝos por ĉiam. Kaj mi ne povas kredi, ke la korpo vere mankas. Estas neniu kiu prenus ĝin. Neniu kiu priscias ĝin.”</p>

<p>“Laŭ homa logiko,” Ulisiz diris al li, “vi, kompreneble, pravas. Sed ne laŭ Vegana logiko. Kaj en tiu ĉi kazo, Galaksia Centro emos subteni la Veganojn.”</p>

<p>“La Veganoj,” Inok diris dispute, “estas amikoj miaj. Neniam mi renkontis eĉ unu el ili, kiujn mi ne ŝatis aŭ ne povis bone interrilati. Mi povas negoci la aferon kun ili.”</p>

<p>“Se estus tiel, ke nur la Veganoj koncerniĝas,” diris Ulisiz, “mi ja certas, ke vi povos. Mi havus, tiukaze, nenian zorgon. Sed la situacio pli komplikiĝas je la etendiĝo. Sur la surfaco, ŝajnas esti simpla okazo, sed estas multaj elementoj. La Veganoj, ekzemple, jam konis tion dum ioma tempo, ke la korpo preniĝis kaj ili maltrankviliĝis, kompreneble. Pro certaj kialoj, ili tenis sin silentaj.”</p>

<p>“Malnecesis, ke ili faris. Ili rajtis plendi al mi. Mi ne scias pri tio, kion mi povus esti farinta…”</p>

<p>“Silentaj ne pro vi. Pro io alia.”</p>

<p>Ulisiz finis sian kafon kaj verŝis por si pluan tason. Li plenigis la duon-plenan tason de Inok kaj flankenmetis la poton.</p>

<p>Inok atendis.</p>

<p>“Vi eble ne estis atenta pri tio,” diris Ulisiz, “sed je tiu tempo, kiam tiu ĉi stacio establiĝis, estis multa kontraŭa volo pri tio fare de kelkaj rasoj en la galaksio. Estis multaj kialoj pridiritaj, kiel okazas en ĉiuj tiaj situacioj, sed la baza kialo, kiam oni priatentas bazaĵojn, staras firme sur la daŭra interkontesto por rasa aŭ regiona avantaĝo. Situacio parenca, laŭ mia imago, al la senĉesa <a id="manovr" href="CDS_01-V.xhtml#manovr">manovrado</a> kion oni trovas ĉi tie sur Tero or gajni ekonomian avantaĝon favore al unu grupo aŭ alia, aŭ por unu nacio aŭ alia. En la galaksio, kompreneble, la ekonomiaj konsideraĵoj nur foje estas la subaj elementoj. Estas multaj aliaj elementoj krom ekonomiaj.”</p>

<p>Inok kapjesis. “Mi jam lernis iomete pri tio ĉi. Nenion proksimatempe. Mi ne atentis multe pri tio.”</p>

<p>Plejparte ĝi estas afero pri direkto,” Ulisiz diris. “Kiam Galaksia Centro komencis sian plivastigadon en tiun ĉi spiral-brakon, tio rezultigis, ke estus nenia tempo aŭ laboro haveblaj por plivastigadoj en aliaj direktoj. Ekzistas unu granda grupo de rasoj kiuj jam dum multaj jarcentoj tenadis sopiron por pri plivastigo al kelkajn el la proksimaj galaksio-similaj stel-grupegoj. Ja tio havas ian malluman senson, kompreneble. Kun la rimedoj, kiujn ni havas, la pli longa salto trans kosma spaco al kelkaj inter la pli proksimaj stelgrupegoj tute fareblas. Jen plua afero — la stelgrupegoj ŝajnas esti rimarkinde senhavaj je polvo kaj gaso, do tuj post atingi tion, ni estus povontaj plivastiĝi pli rapide tra l grupego ol ni povas en multaj lokoj de la galaksio. En la plej bona kazo, la afero estas <a id="spekulativ" href="CDS_01-V.xhtml#spekulativ">spekulativa</a> afero, ĉar ni ne scias pri tio, kion ni trovos tie. Post la tuto de niaj klopodoj, povas esti, ke ni trovos nenion krom eble ioma tereno. Kaj ni jam havas sufiĉon da tio en la galaksio. Sed la stelgrupegoj entenas fortan logon al certaj specoj de mensoj.”</p>

<p>Inok kapjesis. “Mi povas vidi tion. Tio estus la unua ekveturo elde la galaksio mem. Ĝi eble estus la unua, mallonga paŝo sur la vojo kiu povus gvidi nin al aliaj galaksioj.”</p>

<p>Ulisiz rigardadis strebe al li. “Ankaŭ vi,” li diris, “mi povus konjekti tion.”</p>

<p>Inok diris memŝate: “Mi estas tiu speco de menso.”</p>

<p>“Nu, preter tio, ekzistis tiu ĉi stelar-grupega partieto — mi supozas, ke vi nomus ilin tiel — kiu kontestis amare tiam, kiam ni komencis nian movon ĉidirekten. Vi komprenas — certe vi faras — ke ni estas nur ĵus komencantaj la plivastiĝon en tiu ĉi najbarejo. Ni havas malpli ol dek du staciojn, kaj ni bezonos cent. Necesas jarcentoj antaŭ la reto kompletos.”</p>

<p>“Do, tiu ĉi partieto ankoraŭ kontestas,” Inok diris. “Ankoraŭ restas tempo por haltigi tiun ĉi spiral-brakan projekton.”</p>

<p>“Prave. Kaj estas tio, kio maltrankviligas min. Ĉar la partieto pretas uzi tiun ĉi okazaĵon pri la mankanta korpo kiel emocie ŝarĝita argumento kontraŭ la etendigo de tiu ĉi reto. Al tiu partieto kuniĝas aliaj grupoj kiuj koncerniĝas pri certaj specialaj interesiĝoj. Kaj tiuj ĉi speciale interesitaj grupoj vidas pli bonan ŝancon por akiri tion, kion ili deziras, se ili povas detrui tiun ĉi projekton.”</p>

<p>“Detrui ĝin?”</p>

<p>“Jes, detrui ĝin. Ili komencos kriegadi, tuj post la okazo de la korpo fariĝas komuna informaĵo, ke planedo tiel barbara, kiel Tero, estas neniu deca loko por stacio. Ili insistos, ke tiu ĉi stacio estu forlasota.”</p>

<p>“Sed ili ne rajtas fari tion!”</p>

<p>“Ili rajtas,” Ulisiz diris. “Ili diros, ke estas malnoble kaj malsekure, ke oni daŭre havas stacion en loko tiel barbara, ke eĉ tomboj suferas fitraktadon, sur planedo kie la honoritaj mortingoj ne povas ripozi en paco. Tio estas la tipo de alt-emocia argumento kiu gajnos vastan akceptiĝon kaj subtenon en certaj lokoj de la galaksio. La Veganoj rolis plej strebe. Ili provis kvietigi la aferon, cele helpi la projekton. Neniam antaŭe faris ili tian konduton. Ili estas fiera popolo kaj ili emas senti vundiĝojn de honoro — eble pli profunde ol multaj aliaj rasoj — kaj tamen, cele al la plia bono por ĉiuj — ili estis volemaj akcepti malhonoriĝon. Kaj ili estus daŭre farintaj tion se ili estus povinta tenadi kvietecon pri la afero. Sed la rakonto eskapis iel — pere de bona spionado, sendube. La Vegano kiu venos ĉi tien ĉi vespere estas oficiala reprezentisto taskita por porti oficialan proteston.”</p>

<p>“Al mi?”</p>

<p>“Al vi, kaj tra vi, al Tero.”</p>

<p>“Sed Tero ne koncerniĝas. La tero eĉ ne scias.”</p>

<p>“Kompreneble ne. Opinie de Galaksia Centro, vi estas Tero. Vi reprezentas Teron.”</p>

<p>Inok neis kape. Tio estis freneza maniero de pensado. Sed, li pensis al si, malindas, ke li estu surprizita. Tio estas tia tipo de pensmaniero, pri kio indas, ke li estos atendinta. Li estas tro obstina, li pensis, tro strikta. Li treniĝis pri la homa maniero de pensado kaj, eĉ post tiel multe da jaroj, tiu pensmaniero persistas. Ĝi persistis ĝis punkto tia, ke ajna alia pensmaniero konflikta je tio devas ŝajni aŭtomate malprava.</p>

<p>Tiu ĉi parolo pri forlaso de la tera stacio estas malprava, ankaŭ. Ĝi neniel sensohavas. Ĉar forlaso de la stacio ne detruus la projekton. Kvankam, tre probable, ĝi detruos kian ajn esperon li mem estis tenanta por la homa raso.</p>

<p>“Sed eĉ se vi estos devigata forlasi Teron,” li diris, “vi povus translokiĝi al Marso. Vi povos konstrui stacion tie. Se estas necese havi stacion en tiu ĉi stel-sistemo, ekzistas aliaj planedoj.”</p>

<p>“Vi ne komprenas,” Ulisiz diris al li. “Tiu ĉi stacio estas nur unu punko atakata. Ĝi estas nenio pli ol piedfingra antaŭeniro, nur nuda komenciĝo. La celo estas detrui la tutan projekton, por liberigi la tempon kaj laboron kiuj nun elspeziĝas ĉi tie por iu alia projekto. Se oni povus devigi nin al forlaso je unu stacio, tiam ni starus publike mallaŭditaj. Tiam estus okazonte, ke ĉiuj niaj motivoj kaj niaj juĝoj malsekuriĝos eke je <a id="revizi" href="CDS_01-V.xhtml#revizi">reviziindo.”</a></p>

<p>“Sed eĉ se la projekcio detruiĝus,” Inok priatentigis, “ekzistas nenia certeco, ke ajna grupo antaŭeniĝus. Tio nur ĵetus al debatado la demandon pri kiu direkto oni spezos la tempon kaj energion. Vi diras, ke estas multaj disaj speciale interesitaj partietoj kuniĝintaj por porti la disputon kontraŭ ni. Ni supozu, ke ili venkos. Tiam ili devos tuj disiĝi kaj komenci disputadi inter si mem.”</p>

<p>“Kompreneble, la kazo estas ĝuste tiel,” Ulisiz agnoskis, “sed tiam, ĉiu el ili havos ŝancon por gajni tion, kion ili deziras, aŭ penas, ke ili havas ŝancon. Tiel, kiel nun staras la situacio, ili havas nenian ajn ŝancon. Antaŭ ol iu ajn el ili povos havi ŝancon, tiu ĉi projekto devas sinki for el ekzisto. Ekzistas unu grupo ĉe la fora flanko de la galaksio kiu volas moviĝi elen en la maldense popolhavaj sekcioj de unu aparta regiono de la rando. Ili ankoraŭ kredas je antikva legendo, kio diras, ke ilia raso naskiĝis de migrintoj el alia galaksio kiuj alvenis ĉe la rando kaj transmigradis grade internen dum tempopaso de multaj galaksiaj jaroj. Ili kredas, ke se oni povas atingi la randon ili povas ŝanĝi tiun legendon en historion je sia plia gloro. Alia grupo volas eniri etan spiralan brakon pri iu obskura rakonto diranta, ke multaj epokoj antaŭe iliaj antaŭuloj detektis preskaŭ nekomprenigeblajn mesaĝojn, kiujn ili kredas devenintaj el tiu direkto. Kaj ĉiam estas premo, nature, por esplori pli profunden en la nabon de la galaksio. Gravas, ke vi prisciu, ke ni nur ĵus komencis, ke la galaksio restas ankoraŭ estas plejparte neesplorita, ke la miloj da rasoj el kiuj formiĝas Galaksia Centro ankoraŭ estas pioniroj. Kaj kiel rezulto, Galaksia Centro senĉese spertas multajn premojn.”</p>

<p>“Vi sonas,” diris Inok, “kvazaŭ vi tenas malmuntan esperon pri plu tenadi tiun ĉi stacion, ĉi tiun sur Tero.”</p>

<p>“Preskaŭ nenian,” Ulisiz diris al li. “Sed koncerne pri vi, restos elekto. Vi rajtos resti ĉi tie por elvivi ordinaran vivon sur Tero aŭ vi taskiĝos pri alia stacio. Galaksia Centro esperas, ke vi elektos resti inter ni.”</p>

<p>“Tio sonas ja fine decidite.”</p>

<p>“Mi timas,” Ulisiz diris, “ke tiel estas. Mi bedaŭras, Inok, pro esti portanto de malbona novaĵo.”</p>

<p>Inok sidis emocie elĉerpita kaj frapita. Malbona novaĵo! Estas multe pli malbone ol tiel. Jen la fino de tute ĉio.</p>

<p>Li sentis la disfaliĝon de ne nur sia propra mondo, sed de ĉiuj el la esperoj de Tero. Kun la stacio estante ne plu, Tero refoje estos lasata inter la malkonataj lokoj de la galaksio, kun nenia ebleco pri helpo, neniu ŝanco de rekoniĝo, neniu ekkompreno pri tio, kiu atendas en la galaksio. Staranta sola kaj nuda, la homa raso estus ironta sur sia sama malnova vojo, stumblante laŭ ĝia malcerta direkto al binda, freneza futuro.</p>

<p class="center">
<a href="CDS_01-20.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="x" href="CDS_01-V.xhtml#"></a>
<p class="left"><a id="" href="CDS_01-19.xhtml#"><b></b></a>  <i>~EB ; ~BeE </i></p>
</div>
-->

</body></html>
