<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>32</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 32 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 32</h2>


<p>Inok ŝanceliris trans la ĉambron al la skribtablo kaj ektenis al ĝi por sinapogi. La fiodoro estis malplifortiĝanta kaj lia kapo klariĝis kaj li apenaŭ povis kredi je tio, kio ĵus okazis. Ĉar estis nekredeble, ke tia afero povas okazi. La kreitulo veturis per la oficiala materialigilo, kaj neniu krom membro de Galaksia Centro povas veturi per tiu vojo. Kaj neniu membro de Galaksia Centro, li ja certis, estus kondutanta tiel, kiel la rat-simila kreitulo kondutis. Simile, la kreitulo estis sciinta la frazon kiu funkciigos la pordon. Neniu krom li mem kaj Galaksia Centro estus scianta tiun frazon.</p>

<p>Li etendis manon kaj prenis supren sian fusilon kaj pesis ĝin en la pugno.</p>

<p>Ne estis malbone, li pensis. Nenio difektiĝis. Krom ke estas fremdulo libera sur Tero kaj tio estas afero kio ne povas esti permesata. Tero estas malpermesata al fremduloj. Kiel planedo ne rekonata fare de la galaksia kunfrateco, ĝi estas teritorio malpermesata.</p>

<p>Li staris kun la fusilo en la mano kaj sciis tion, kion li devas fari — li devas repreni la fremdulon, li devas peli ĝin for de Tero.</p>

<p>Li parolis la frazon laŭte kaj paŝis antaŭen al la pordo kaj elen kaj ĉirkaŭ la domon.</p>

<p>La fremdulo estis kuranta trans la kampo kaj preskaŭ atingis la randon de la arbaro.</p>

<p>Inok kuregis plej strebe, sed antaŭ ol li transiris duone la kampon, la rat-simila ĉasanto jam plonĝis en la arbaron kaj malaperis.</p>

<p>La arbaro jam estis mallumiĝanta. La klinaj strioj de lumo de la subiranta suno ankoraŭ lumigis la superan foliaron, sed ĉe la arbara planko la ombroj jam komencis kolektiĝi.</p>

<p>Dum li kuris enire al la rando de la arbaro, Inok havis ekmomentan videton de la kreitulo transiranta angule suben laŭ eta ravino kaj kureganta supren laŭ la transa deklivo, kureganta tra densa kovraĵo el <a id="filik" href="CDS_01-V.xhtml#filik">filikoj</a> kiuj altis preskaŭ kovre al ĝia mezo.</p>

<p>Se ĝi daŭre irados tiudirekten, Inok diris al si, eble rezultos bonete, ĉar la deklivo trans la ravino finiĝis ĉe aro da rokoj kiuj situas super elstara pinto kiu finiĝas klife, kun ambaŭ flankoj kurbiĝantaj tien, tiel ke la pinto kaj ĝia masivaĵo el ŝtonegoj situas izole, ĉe loko kiu pendas elstare en la aero. Eble estus iom malfacile por devigi ke la fremdulo elvenu de inter la rokoj se ĝi estus rifuĝonta tie, sed almenaŭ ĝi estus tie kaptota kaj ne povos eskapi. Kvankam, Inok rememorigis sin, li rajtas malŝpari neniom da tempo, ĉar la suno estis jam subiranta kaj baldaŭ estos mallume.</p>

<p>Inok celis angule iom okcidenten por ĉirkaŭiri la kapon de la eta ravino, tenante en vido la kurantan fremdulon. La kreitulo daŭre kuradis supren laŭ la deklivo, kaj Inok, observante ĉi tion, puŝis sin al plia rapido. Ĉar nun la fremdulo efektive kaptiĝas. En sia kurado, ĝi jam preteriris la lokon seneliran. Ĝi ne plu povos turniĝi por retreti retroire de la pintaĵo. Baldaŭ ĝi atingos la klifan randon kaj tiam restos al ĝi nenio farebla krom rifuĝi inter la aro da ŝtonegoj.</p>

<p>Kuranta strebe, Inok transiris la lokon kovritan de la filikoj kaj elvenis sur la pli kruta deklivo kiu situas ĉirkaŭ cent jardojn sube de la ŝtonegaro. Ĉi tie ne estis tiel dense. Estis malmulta kovraĵo el la subarba arbustaro kaj nur disaj arboj. La mola humo de la arbara planko cedis al subpiedaĵo el frakasitaj ŝtoneroj, kiu tra la jaroj fendiĝis de sur la ŝtonegoj fare de vintra frosto, ruliĝante ĉi tien laŭ la deklivo. Ili kuŝadis nun tie, die kovritaj de <a id="musk" href="CDS_01-V.xhtml#musk">muskoj,</a> danĝera loko por paŝadi.</p>

<p>Dum li kuradis, Inok serĉis inter la ŝtonegoj per ekrigardo, sed estis nenia indiko de la fremdulo. Taim, el anglo de lia vidkampo, li vidis moviĝon, kaj ĵetis sin antaŭen al la grundon malantaŭ kreskaĵo de <a id="avel" href="CDS_01-V.xhtml#avel">avel-</a>arbustoj, kaj tra la interplekto de la arbustoj li vidis la fremdulon, siluetigita kontraŭ la ĉielo, ĝia kapo turniĝanta ien kaj tien por serĉi la deklivon suban, la armilo duon-levita kaj preta por tuja ekuzo.</p>

<p>Inok kuŝis fride, kun la etendita mano tenante la fusilon. Estis skrapo de doloro trans unu aro de pugno-artikoj, kaj li komprenis, ke li jam vundis ilin kontraŭ la roko dum li subensaltis celante kaŝejon.</p>

<p>La fremdulo jam subeniris el de vido malantaŭ la ŝtonegoj kaj Ino malrapide tiris la fusilon reen al tie, kie li povus manipuli ĝin tiam, se paf-oportuno prezentos sin.</p>

<p>Kvankam, li scivolis, ĉu li riskos pafi? Ĉu li riskus mortigi la fremdulon?</p>

<p>La fremdulo estis povinta tiam mortigi lin antaŭe ĉe la stacio, kiam li malkapabliĝis pro la terura fiodoro. Sed ĝi ne lin mortigis; ĝi eskapis anstataŭe. Ĉu estas tiel, li scivolis, ke la kreitulo tiel timigiĝis, ke ĝi povis elpensi nenion krom pri eksapo? Aŭ ĉu ĝi estis, eble, tiel malvola pri mortigo de stacia vartisto, kiel li mem estis pri mortigo de fremdulo?</p>

<p>Li traserĉis la rokojn super si kaj estis nenia moviĝo, kaj nenio por vidi. Li devas supreniri tiun deklivon, kaj rapide, li diris al si, ĉar tempopaso malhelpos al li, sed estos avantaĝe por la fremdulo. Mallumo ne malproksimas je pli ol tridek minutoj, kaj antaŭ ol mallumo falos, ĉi tiu problemo devos solviĝi. Se la fremdulo eskapus, estus malmulta ŝanco por ĝin trovi.</p>

<p>Kaj kial, demandis dua memo, staranta je unu flanko, indas ke vi zorgu pri fremdaj komplikaĵoj? Ĉu vi mem ne pretis informi al Tero, ke ekzistas fremdaj popoloj en la galaksio, kaj pretis transdoni al Tero, malpermesite, tiom multe da tiuj fremdaj teĥnikoj kaj scioj kiom vi prikapablos? Kial do, vi estis haltinta tiun ĉi fremdulon, malpermesante lian detruon de la stacio? Ĉu tio ne estus garantiinta ĝian izolecon dum multaj jaroj? Se tio estus okazinta, ĉu vi tiam ne estus liberigita por fari tion, kion ajn vi mem volos fari pri ĉio, kio estas en la stacio? Estis tiam ja avantaĝe al vi, ke vi lasu eventojn okazadi laŭ sia propra vojo.</p>

<p><i>Sed mi ne povis fari tiel,</i> Inok krie respondis interne de si mem. <i>Ĉu vi ne vidas, ke mi ne povis? Ĉu vi ne komprenas?</i></p>

<p>Susuro aŭdita el la arbustoj ĉe lia maldekstro vokis, ke li turniĝu kun la fusilo levita kaj preta.</p>

<p>Kaj jen estis Lusi Fiŝer, malpli ol dudek futojn malproksima.</p>

<p>“Iru for de ĉi tie!” li vokegis, forgesante, ke ŝi ne povas lin aŭdi.</p>

<p>Sed ŝajne, ŝi ne atentis. Ŝi moviĝis maldekstren kaj faris balaan movon per la mano kaj montris al la ŝtonegoj.</p>

<p><i>Foriru,</i> li diris subvoĉe. <i>Foriru de ĉi tie.</i></p>

<p>Kaj faris forpelajn gestojn por indiki, ke ŝi iru for, ke tie ĉi estas maldeca loko por ŝi.</p>

<p>Ŝi kapneis kaj risortis for, en kuranta antaŭkurbiĝo, moviĝanta pluen al la maldekstro kaj supren laŭ la deklivo.</p>

<p>Inok rapidis stariĝante, ekkurante post ŝi, kaj tuj tiam la aero malantaŭ li faris fritadan sonon kaj estis morda gusto de <a id="ozon" href="CDS_01-V.xhtml#ozon">ozono</a> en la aero.</p>

<p>Li elsaltis grunden, <a id="instinkt" href="CDS_01-V.xhtml#instinkt">instinkte,</a> kaj ĉe loko pli suba laŭ la deklivo li vidis kvadratan jardon da grundo kio bolas kaj vaporas, kun la grunda kreskaĵaro elballitia for pro fortega hejtiĝo kaj eĉ la treno kaj roko ŝanĝita en boletantan molaĵon.</p>

<p>Lasero, Inok penis. La armilo de la fremdulo estas lasero, portanta teruran detruon en mallarĝa strio el lumo.</p>

<p>Li kolektis sin kaj faris etan kuregon supren laŭ la montetflanko, ĵetante sin kuŝiĝie vizaĝ-suben malantaŭ torditan betul-grupeton.</p>

<p>La aero faris la fritadan sonon refoje kaj estis momenta alfrapo de hejto kaj la ozono refoje. Transe sur la kontraŭa deklivo, loketo de tereno vaporas. Cindroj flosis suben kaj surfalis kuŝe sur la brakojn de Inok. Li turnis ekan rigardon supren kaj vidis, ke la supra duono de la betula grupo estas for, tranĉita de la lasero kaj reduktita ĝis cindreco. Etaj kirlaĵoj el fumo leviĝis lane el la tranĉitaj stumpoj.</p>

<p>Sendepende de kio ajn ĝi estis farinta, aŭ malfarinta, antaŭe ĉe la stacio, la fremdulo nun estas seriozega. Ĝi komprenis, ke ĝi kaptiĝis en angulo kaj nun ludas minacege.</p>

<p>Inok kuntiriĝis kontraŭ la grundo kaj maltrankviladis pri Lusi. Li esperis, ke ŝi estis sekura. Indas, ke la eta malsaĝulino estus restinta for de la afero. Ĉi tie estas nenia loko por ŝi. Ŝe malindas eĉ esti elvenanta en la arbaron je tiu ĉi horo de tago. Ŝi estus instigonta al maljuna Hank, ke li refoje serĉu ŝin, kredante ŝin kaptita. Li scivolis pri tio, kia diabla strang-afero estis tiel instiginta ŝin.</p>

<p>La krepuskiĝo pli profundiĝas. Nur la plej altaj pintoj de la arbosuproj kaptas la finajn radiojn de la suno. Malvarmeteco venis ŝtelire supren laŭ la ravino el de la valo tre suba, kaj estis malseka, viv-luksa odoro, kio leviĝas el la grundo. De iu kaŝita valeto <a id="kaprimulg" href="CDS_01-V.xhtml#kaprimulg">kaprimulgo</a> elvokis morn-voĉe.</p>

<p>Inok ekkuris sage el de malantaŭ la betularo kaj kuregis supren laŭ la deklivo. Li atingis la falintan arbotrunkon kiun li elektis por <a id="barikad" href="CDS_01-V.xhtml#barikad">barikado</a> kaj ĵetis sin malantaŭ ĝin. Estis neniu signo de la fremdulo kaj ne venis plua pafo de la lasera pistolo.</p>

<p>Inok studis la terenon antaŭan. Du ekkuroj plu, unu al tiu amaseto de rokoj, kaj la sekva al la rando de la ŝtonegara loko mem, kaj poste li estos super la kaŝanta fremdulo. Kaj kion li estus faronta tiam, post kiam li atingos tion, li scivolis.</p>

<p>Eniru kaj ĉasu elpele la fremdulon, kompreneble.</p>

<p>Ekzistas neniu plano kio povas esti planata, neniuj taktikoj kiuj povus esti antaŭe detaligitaj. Tuj tiam, kiam li atingos la randon de la ŝtonegoj, li devas ludi ĉion laŭ la momento, prenante ajnan bonŝancon kiu prezentos sin mem. Li malavantaĝas en tio, ke li malrajtas mortigi la fremdulon, sed anstataŭe kapti ĝin kaj treni ĝin reire, piedbatantan kaj kriegantan, se tio necesos, al la sekurecon de la stacio.</p>

<p>Eble, ĉi tie en la eksterĉambra aero, ĝi ne povus uzi ĝian fiodoran defendilon tiel efike kiel inter la fermeco de la stacio, kaj tio, li pensis, eble pli faciligos aferojn. Li stude rigardis la aron da ŝtonegoj de unu fino ĝis la alia, kaj estis nenio kiu helpos lin trovi la fremdulon.</p>

<p>Malrapide, li komencis serpenti ĉirkaŭen, pretiganta sin por la sekva ekkuro supren laŭ la deklivo, moviĝante zorge por ke neniu sono povus anonci lin.</p>

<p>El la ekstrema rando de lia vidkampo li atentiĝis pri moviĝanta ombro kiu venis fluante supren laŭ la deklivo. Rapide li sidiĝis, svingante supren la pafilon. Sed antaŭ ol li povis turni la paftubon ĉirkaŭen, la ombro estis jam atingante lin, puŝante lin dorsen, plate sur la grundo, kun unu granda dis-fingra mano kroĉe tenanta firme al li la buŝon.</p>

<p>“Ulisiz!” Inok diris strangole, sed la timiga formo nur siblis al li en averta sono.</p>

<p>Malrapide la pezeco moviĝis transen de sur lin kaj la mano glitis de sur lia buŝo.</p>

<p>Ulisiz gestis al la ŝtonega amaso kaj Inok kapjesis.</p>

<p>Ulisiz rampis pli proksimen kaj mallevis la kapon al tiu de Inok. Li flustris kun la buŝo malproksime je nuraj coloj de la orelo de la terano: “La Talismano! Li havas la Talismanon!”</p>

<p>“La Talismaon!” Inok elkriis laŭte, provante strangoli kvietige la krion eĉ je tiu sama momento, memorante, ke li rajtas fari neniun sonon tian, kia povos informi la atentanton superan pri tio, kie ili mem estas.</p>

<p>De la krestosupro supera, izola ŝtoneto faris sku-sonon pro dislokiĝi kaj komenci rulantan saltetadon suben laŭ la deklivo. Inok kaŭris pli kurbe suben al la grundo malantaŭ la falinta arbotrunko.</p>

<p>“Suben!” li kriegis al Ulisiz. “Suben! Li havas pafilon.”</p>

<p>Sed la mano de Ulisiz ektenis lin ĉe la ŝultro.</p>

<p>“Inok!” li kriis. “Inok, rigardu!”</p>

<p>Inok ektiris sin rektige, kaj ĉe la supro de la ŝtonegaro, malhela kontraŭ la ĉiela rando, du figuroj estis barkatantaj.</p>

<p>“Lusi!” li vokegis.</p>

<p>Ĉar unu el ili estis Lusi kaj la alia estis la fremdulo.</p>

<p>Ŝi ŝteliris al li, li pensis. La damnita eta malsaĝulino, ŝi ŝteliris al li! Dum la fremdulo distriĝis pro serĉa rigardado pri la deklivo, ŝi estis ŝtelirinta promsimiĝe kaj ektene faligis lin. Ŝe havis ian specon de bastono en la mano, malnova mortinta branĉo, eble, kaj ŝi tenas ĝin levita super la kapo, preta por batego, sed la fremdulo havis tenon al ŝi je la brako, kaj ŝi malpovis bati.</p>

<p>“Pafu,” diris Ulisiz, en plata, morta voĉo.</p>

<p>Inok levis la fusilon kaj spertis problemon pri la celiloj pro la profundiĝanta mallumo. Kaj ili estis intime proksimaj! Ili estis tro proksimaj inter si.</p>

<p>“Pafu!” kriis Ulisiz.</p>

<p>“Mi malpovas,” ploris Inok. “Estas tro mallume por pafo.”</p>

<p>“Vi devas pafi,” Ulisiz diris, lia voĉo streĉita kaj malmola. “Vi devas preni la ŝancon.”</p>

<p>Inok levis la fusilon refoje kaj la celiloj ŝajnis pli klaraj nun, kaj li sciis, ke la problemo ne estis tiom multe pro la mallumo, kiom pro tiu pafo kiun li maltrafis tiam antaŭe en la mondo de la hupanta estaĵo kiu transpaŝis sian mondon sur stilzoj. Se li estis maltrafinta tiam, li ankaŭ povos maltrafi nun.</p>

<p>La bido moviĝis por ripozi sur la kapo de la rat-simila kreitulo, kaj tiam la kapo saltetis for, sed nun resaltetis revene.</p>

<p>“Pafu!” Uisiz kriegis.</p>

<p>Inok tiris la ellasilon,  kaj la fusilo tusis kaj tie sur la supro de la ŝtonegoj la kreitulo staradis por momento kun nur duono de kapo, kaj kun ŝiritaj ŝprucaĵoj de karno flugantaj momente tiel, kiel mallumaj insektoj zumantaj kontraŭ la duon-lumo de la okcidenta ĉielo.</p>

<p>Inok maltenis la pafilon kaj kuŝiĝis dismembre sur la grundo, unge tiranta je la maldensa kaj muska humo, naŭzita je la penso pri tio, kio povas esti okazinta, malforta kun dankemo pri tio, ke ĝi ja ne okazis, ke la jaroj spezitaj en tiu fantasta fusil-ekzercejo jam fine pagis bonaĵon.</p>

<p>Kiel stranga, la afero, li pensis, ke tiel multe da sensencaj aferoj formas al ni la destinon. Ĉar la fusila ekzercejo estis ja sensenca afero, tiel sensenca kiel <a id="bilard" href="CDS_01-V.xhtml#bilard">bilarda</a> tablo aŭ ludo de kartetoj — dezajnita por nur unu celo, por plaĉi al la vartisto de la stacio. Kaj tamen la horoj spezitaj ĉe tie jam formiĝis al tiu horo kaj okazo, al tiu ĉi sola momento sur tiu izola deklivejo de grundo.</p>

<p>La naŭziĝo ellikis for en la grundon sube de li kaj paco venis ŝtelire al li — la paco de arboj kaj arbara humo kaj la unua malforta kvieteco de noktiĝo. Kvazaŭ la ĉielo kaj steloj kaj eĉ spaco mem estis superkliniĝanta tuj super li kaj flustras pri lia esenca unueco kune kun si mem. Kaj ŝajnis dum momento, ke li jam ektenis iun grandegan veron kaj kun tiu ĉi vero ja venis tiaj komforto kaj grandiozo, kiajn li neniam ajn antaŭe spertis.</p>

<p>“Inok,” flustris Ulisiz. “Inok, frato mia …”</p>

<p>Estis io tia, kia kaŝata ploro en la voĉo de la fremdulo. Kaj li estis neniam antaŭe, nek ĝis ĉi tiama momento, nominta la Teranon frato.</p>

<p>Inok tiris sin sur la genuojn, kaj tie sur la supro de la dise falintaj ŝtonegoj estis mola kaj miriga lumo, mola kaj kompata lumo, kvazaŭ giganta lampiro estis ŝaltinta sian lampon kaj ne poste malsaltis ĝin, sed lasis ĝin brulanta.</p>

<p>La lumo moviĝis suben trans la rokoj kaj proksimiĝadas al ili mem, kaj li povis vidi, ke Lusi moviĝadis kune kun la lumo, kvazaŭ ŝi estis alpaŝanta ilin kun lanterno en la mano.</p>

<p>La mono de Ulisiz etendiĝis tra la mallumo kaj ektenis firme la brakon de Inok.</p>

<p>“Ĉu vi vidas?” li demandis.</p>

<p>“Ĵes, mi vidas. Kio estas …”</p>

<p>“Ĝi estas la Talismano,” Ulisiz diris, raptita, la spirado raspanta en la gorĝo. “Kaj ŝi estas nia nova bontenisto. Tiun, por kiu ni serĉadis tra multaj jaroj.”</p>

<!--
<div class="xxx">
<a id="x" href="CDS_01-V.xhtml#"></a>

<div class="halfline"/>

<p class="left"><img class="vortaro" alt="Image" src="images"/><a id="" href="CDS_01-32.xhtml#"><b></b></a>  <span class="piv"></span></p>
</div>
-->

</body></html>
