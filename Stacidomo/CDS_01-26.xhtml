<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>26</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 26 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 26</h2>

<p>Inok renkontis la poŝtiston duone laŭ la vojeto kondukanta al la stacio. La malnova aŭtaĉo estis moviĝanta rapide, saltetanta sur la herbaj vojfendoj, frote trairanta la superpendantajn arbustojn kreskantajn laŭlonge de la vojeto.</p>

<p>Ŭinz bremsis haltige tiam, kiam ekvidis li pri Inok kaj poste sidadis atendante lin.</p>

<p>“Vi sekvas ĉirkaŭirejon,” Inok diris, alvenanta lin. “Aŭ ĉu vi ŝanĝis la vojaron?”</p>

<p>“Vi ne atendis ĉe la skatolo,” diris Ŭinz, “kaj estis devige, ke mi alparolos vin.”</p>

<p>“Ĉu grava postaĵo?”</p>

<p>“Ne, ne estas la poŝto. Temas pri maljuna Hank Fiŝer. Li estas ĉe Muelilvilaĝo aĉetanta drinkaĵojn en la taverno de Evardjo kaj aĉe babileganta.”</p>

<p>“Estas malkutime, ke Hank donace aĉetos drinkaĵojn.”</p>

<p>“Li diradas al ĉiuj, ke vi provis forkapti Lusion.”</p>

<p>“Mi ne provis forkapti ŝin,” Inok diris. “Hank vundis ŝin per verbova vipilo kaj mi ŝirmis ŝin ĝis li retrankviliĝis.”</p>

<p>“Malindas, ke vi faris tion, Inok.”</p>

<p>“Eble. Sed Hank celis vipadi ŝin. Li jam estis vipinta ŝin je unu/du frapoj.”</p>

<p>“Hank celas instigi problemojn por vi.”</p>

<p>“Li diris al mi, ke li tion faros.”</p>

<p>“Li diras, ke vi forkaptis ŝin, poste ektimiĝis kaj reportis ŝin hejmen. Li diras, ke vi kaŝis sin en la domo, kaj kiam li provis enrompi por rehavi ŝin, li malpovis fari tion. Li diras, ke vi havas strangan specon de domo. Li diras, ke li rompis hakilegon kontraŭ fenestran panelon.”</p>

<p>“Nenio strangas je ĝi,” Inok diris. “Hank simple imagas aferojn.”</p>

<p>“Ĉio estas tolerebla nun,” diris la poŝtisto. “Neniuj el ili, en plena taglumo kaj en bona saĝ-kapablo, faros ion ajn pri tio. Sed kiam venos noktiĝo ili tiam estos ebriaj kaj ne havos saĝecon. Estas kelkaj inter tiuj, kiuj eble venos por renkonti vin.”</p>

<p>“Mi supozas,  ke li aldiras ilin, ke mi havas la diablon en mi.”</p>

<p>“Tio kaj pluse,” diris Ŭinz. “Mi aŭskultis ioman tempon antaŭ ol mi ekiris por veni.”</p>

<p>Li etendis en la poŝtaĵan sakon kaj trovis aron de ĵurnaloj kaj transdonis ilin al Inok.</p>

<p>“Inok, ekzistas io, kion vi devas scii. Io, kion eble vi ne priscias. Estus facile, ke oni ekscitus multajn homojn kontraŭ vi — pro via vivmaniero kaj cetere. Vi estas stranga. Ne, mi ne volas diri, ke io ajn malĝustas je vi — mi konas vin, kaj mi scias, ke nenio pri vi tiel estas — sed estus facile, ke homoj ne konantaj vin akirus malpravajn ideojn. Ili lasis vin netrudita ĝis nun ĉar vi estas doninta al ili nenian kialon por pritrakti vin. Sed se okazus, ke ili ekscitiĝus pri ĉio, kion Hank diradas…”</p>

<p>Li ne finis tion, kion li diradis. Li lasis, ke ĝi pendu ŝvebe en la aero.</p>

<p>“Vi priparolas pri <a id="deput" href="CDS_01-V.xhtml#deput">deputitaro.”</a> Inok diris.</p>

<p>Ŭinz kapjesis, dirante nenion.</p>

<p>“Dankon,” diris Inok. “Mi dankas vin, pro la averto.”</p>

<p>“Ĉu estas vere,” demandis la poŝtisto, “ke neniu povas eniri vian domon?”</p>

<p>“Mi supozas, ke tiel estas,” agnoskis Inok. Oni ne povas rompe eniri, kaj oni ne povas ĝin bruligi. Oni malpovas fari ion ajn al ĝi.”</p>

<p>“Tial, se mi estus vi, me tenus min proksime ĉi tiun nokton. Mi estus restonta interne. Mi ne irus esplore eksteren.”</p>

<p>“Eble mi tion faros. Ĝi sonas kiel bona ideo.”</p>

<p>“Nu,” diris Ŭinz, “mi konjektas, ke ĉio estas la tuto de miaj informoj. Mi pensis, ke vi bezonos scii. Mi supozas, ke mi devos ŝofori retroen al la vojo. Spaco malsufiĉas por turniĝi ĉirkaŭen.”</p>

<p>“Ŝoforu antaŭen al la domo. Spaco sufiĉas tie.”</p>

<p>“Ne malproksimas la vojo,” diris Ŭiz. “Mi povas fari tion facile.”</p>

<p>La aŭto komencis retroiri malrapide.</p>

<p>Inok staris rigardanta.</p>

<p>Li levis manon en solena saluto kiam la aŭto komencis ĉirkaŭiri kurbiĝon kiu portos ĝin el de vido. Ŭinz mane salutis responde kaj tiam la aŭto englutiĝis inter la arbustoj kreskantaj tuj ambaŭflanke de la vojeto.</p>

<p>Malrapide Inok turniĝis kaj paŝadis peze reire al la stacio.</p>

<p>Homamasaĉo, li pensis — ho Dio, atakemularo!</p>

<p>La ekzisto de kolera homamaso bojanta ĉirkaŭ la stacio, frapanta martele la pordojn kaj fenestrojn, ŝprucanta ĝin per kugloj... Tio forestigus la finan malfortan ŝancon — se ankoraŭ restas ŝanco — ke Galaksia Centro prokrastus decidon fermi la stacion. Tia montraĵego aldonus unu pluan potencan argumenton favore al la postulo, ke plua etendiĝado en la spirala brako devos esti forlasota.</p>

<p>Kial devis esti, li scivolis, ke ĉio okazus samtempe? Dum jaroj, nenio ajn okazis kaj nun ĉio okazas inter kelk-hora daŭro. Ĉio, ŝajne, kunlaboras kontraŭ li.</p>

<p>Se atakemularo poste alvenus, ne nur tial estus okazonte, ke la malbonsorto de la stacio certiĝus, sed eble ankaŭ, povas esti ke li tial havus neniun alian elekton krom akcepti la oferton por fariĝi vartisto ĉe alia stacio. Tio eble farus la elekton malebla, ke li povos resti ĉe Tero, eĉ se li tion volus. Kaj li rekonis, kun ŝoketo, ke eblus okazi, ke la oferto pri alia stacio forpreniĝos. Ĉar pro apero de atakemularo boje postulanta lian sangon, li mem estus tiel enmiksita pri la akuzo de barbarismo nun metita ĝenerale kontraŭ la homa raso.</p>

<p>Eble decas, li diris al si, ke li subeniru al la fonto kaj alparoli Luison refoje. Elbe kelkaj rimedoj povus efektiviĝi por forteni la homamason. Sed se li tion farus, li sciis, ekspliko estus necesa kaj li eble devus diri tro multe. Kaj eble ne venos homamaso. Neniu donus multan kredon al diraĵo de Hank Fiŝer, kaj la tuta afero eble neniiĝos sen ajna reago farita.</p>

<p>Li  mem restos interne de la stacio esperante pri bona rezulto. Eble neniu vizitanto alvenos la stacion samtempe kun alveno de la atakemularo — se ĝi fakte alvenos — kaj la afero estus pasiĝonta sen ajna galaksia priatento. Se li estus bonŝanca, la afero eble okazos tiel. Kaj laŭ la leĝo de mezvaloroj, aferoj ŝuldas al li ioman bonŝancon. Certe li havis neniom dum la pasintaj kelkaj tagoj.</p>

<p>Li venis al la rompita barilopordo kio kondukas en la korton kaj haltis por rigardi supren al la domo, provanta, pro ia kialo al li nekomprenebla, vidi ĝin kiel la domon li estis koninta en la knabeco.</p>

<p>Ĝi staris tiel, kiel ĉiam ĝi staris, senŝanĝiĝa, krom ke en antikvaj tagoj estis <a id="krisp" href="CDS_01-V.xhtml#krisp">krispaj</a> kurtenoj ĉe ĉiu fenestro. La korto ĉirkaŭ ĝi ŝanĝiĝis laŭ la malrapida kreskado de jaroj, kun la amaso da <a id="lilak" href="CDS_01-V.xhtml#lilak">lilakoj</a> pli dikaj kaj pli malordaj kaj hazarde plektitaj je ĉiu pasanta printempo, kun la <a id="ulm" href="CDS_01-V.xhtml#ulm">ulmoj</a> kultivitaj de lia patro kreskiĝintaj de ses-fute altaj vipaĵoj por fariĝi imponegaj arboj, kun la flava rozo ĉe la kuireja angulo malaperinta, viktimo de iu longe-forgesita vintro, kun la ornam-floraj kampetoj malaperintaj kaj la eta spic-ĝardeno, ĉi tie apud la barilo-pordo, superkreskitaj kaj sufokitaj de herbo.</p>

<p>La malnova, ŝtona barila muro, kio iam staris ambaŭflanke de la barila pordo estas nun malpli ol rond-dorsa amaseto. La puŝoj de cent frostoj, la alrampo de grimpoplantoj kaj herboj, la longaj jaroj sen bontenado, kune faris siajn laborojn kaj post cent jaroj plu, li pensis, ĝi estos tute ebena, kun nenia spuro el ĝi restonta. Suben en la kampo, laŭlonge de la deklivo, kie erodado efektivigis sian laboron, jen estis longaj interlokoj kie ĝi jam tute malaperis.</p>

<p>Ĉio ĉi jam estis okazinta, kaj ĝis ĉi tiu momento, li apenaŭ atentis pri tio. Sed nun li atentis ĝin kaj scivolis pri kial li faris. Ĉu estis pro tio, ke li eble reiros al la Teron refoje — li, kiu neniam forlasis ĝian grundon kaj sunon kaj aeron, kiu neniam forlasis ĝin korpe, sed kiu ja faradis, dum tempopaso pli longa ol la plimulto el homoj permesis vivadi, paŝadojn sur ne nur unu, sed multajn planedojn, malproksimegajn inter la steloj?</p>

<p>Li staradis tie, en la malfru-somera suno, kaj tremetadis en la malvarma vento, kio ŝajnis bloviĝi el iu nekonata dimensio de realeco, scivolante por la unua fojo (la unua fojo iam ajn, kiam li devis scivoli pri tio), kia viro li fakte estas. Ĉu hantita viro kiu devus spezi siajn tagojn nek tute fremda nek tute homa, kun dividitaj lojalecoj, kun malnovaj fantomoj tramarŝantaj la jarojn kaj mejlojn kun li sendepende de tio, kiun vivon li elektos, ĉu la vivo de Tero aŭ de la steloj? Ĉu kultura du-rasano, komprenanta nek la Teron nek la stelojn, ŝuldanta al ambaŭ, sed paganta nek ambaŭ? Ĉu senhejma, malripozema, vagantemulo kiu povas rekoni nek bonon, nek malbonon, pro esti vidinta tro multe da malsamaj (kaj logikaj) versioj de la bono kaj malbono?</p>

<p>

He had climbed the hill above the spring, filled with the rosy inner glow of a regained humanity, a member of the human race again, linked in a boylike conspiracy with a human team. But could he qualify as human—and if he qualified as human, or tried to qualify, then what about the implied hundred years’ allegiance to Galactic Central? Did he, he wondered, even want to qualify as human?</p>

<p>Li moviĝis malrapide tra la barilopordo, kaj la demandoj ankoraŭ marteladis en lia cerbo, tiu granda, senĉesa fluado de demandoj por kiuj ne estis respondoj. Kvankam tio malpravis, li pensis. Ne manko de respondoj, sed tro multaj respondoj.</p>

<p>Eble Meri kaj David kaj la ceteraj el ili venos vizitante ĉi nokte kaj ili povus pridiskutadi ĝin — tiam subite li rememoris.</p>

<p>Ili ne venos. Nek Meri, nek David, nek iuj ajn el la ceteraj. Ili venadis dum jaroj por viziti al li, sed ili venos ne plu, ĉar la magio fadiĝis kaj la iluzio frakciiĝis kaj li lasiĝis sola.</p>

<p>Kiel ĉiam li estis sola, li diris al si, kun amara gusto en la cerbo. Ĉio ĉi estis iluziaĵo; neniam ajn ĝi estis reala. Dum jaro li trompadis sin mem — tre avide kaj volante li estis trompinta sin, popoligante la etan angulon apud la kameno per tiuj ĉi kreituloj el sia imago. Helpita de fremda teĥniko, pelita de sia sopiro por la vido kaj sono de homaranoj, li estigis ilin al tia ekzistado, kia defiis ĉiun sencon escepte de la solida sento pri tuŝo.</p>

<p>Kaj defiis ĉiun ideon pri dececo.</p>

<p>Duon-kreituloj, li pensis. Kompatindaj duon-kreituloj, nek el ombro nek la mondo.</p>

<p>Tro homaj por la ombroj, tro ombraj por Tero.</p>

<p><i>Meri, se nu mi estis sciinta — se mi estis kompreninta, mi estus neniam komencinta. Mi estus elekinta daŭre resti soleca.</i></p>

<p>Kaj li ne povis ripari ĝin nun. Estas nenio, kio helpos.</p>

<p>Kio malĝustas je mi? li demandis sin mem.</p>

<p>Kio okazis al mi?</p>

<p>Kio okazadas nun?</p>

<p>Li ne povis eĉ pensi laŭ rekta linio nuntempe. Li diris al si, ke li restos interne de la stacio por eskapi la atakemularon kio eble alvenos — sed li ne povis resti interne de la stacio, ĉar Luiso, iam tuj post mallumiĝo, estos portanta reen la korpo de la Brumulo.</p>

<p>Kaj se la atakemularo estus aperonta samtempe kun la apero de Luiso, portanta la korpon, estus okazonta senbride kolera reago.</p>

<p>Frapita de la penso, li staradis sendecide.</p>

<p>Se li avertus al Luiso pri la danĝero, tiam eble li ne reportos la korpon. Kaj estas devige, ke li reportu la korpon. Antaŭ ol trapasos la nokto, la Brumulo devos esti sekura en sia tombo.</p>

<p>Li decidis, ke li devos akcepti la riskon.</p>

<p>La atakemularo eble ne aperos. Kaj eĉ se ĝi ja aperos, devas ekzisti rimedo por pritrakti tion.</p>

<p>Li elpensos ion, li diris al si.</p>

<p>Estas devige, ke li elpensu ion.</p>


<p class="center">
<a href="CDS_01-27.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="x" href="CDS_01-V.xhtml#"></a>
<p class="left"><img class="vortaro" alt="Image" src="images"/><a id="" href="CDS_01-26.xhtml#"><b></b></a>  <span class="piv"></span></p>

<div class="halfline"/>
</div>
-->

</body></html>
