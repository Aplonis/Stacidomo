<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>7</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 7 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 7</h2>

<p>Jen tiel, kiel la afero komencis, Inok pensis, preskaŭ cent jarojn antaŭe. La tendum-fajra fantastaĵo proviĝis fakto, kaj Tero nun aperis sur galaksiaj mapoj, survoja stacio por multaj malsamaj popoloj vojaĝantaj de stelo al stelo. Fremduloj iam, sed nun ne plu estis fremduloj. Ne plu etis tiaj uloj kiaj fremduloj. En ĉia ajn formo, kun ĉia ajn celo, ĉiuj el ili estis popoloj.</p>

<p>Li rerigardis al la skribaĵo por oktobro la 16a, 1931, kaj tralegis ĝin rapide. Jen, proksime ĉe la fino, estis la frazo:</p>

<blockquote class="cursive">Ulisiz diras, ke la anoj de Drako Alfa planedo VI–a estas eble la plej lertaj matematikistoj en la galaksio. Ili estas farintaj, ŝajne, numera sistemo kiu superas ĉiujn jam ekzistantajn, aparte valora por trakti statistikojn.
</blockquote>

<p>Li fermis la libron kaj sidis kviete en la seĝo, scivole pensanta pri ĉu la statistikistoj de Urso Maĵora Zeta X scias pri la laboroj de la Drako Alfa-anoj. Eble ili priscias, li pensis, ĉar certe iom de la matematiko kion ili uzis estas malkonvena.</p>

<p>Li puŝis la registran libron al unu flanko kaj fosis en skribtabla tirkesto, elprenante sian <a id="diagram" href="CDS_01-V.xhtml#diagram">diagramon.</a> Li kuŝigis ĝin plata sur la skribtablo antaŭ si kaj stude esploris ĝin. Se nur li povus esti certa, li pensis. Se li nur komprenis la Urso-Maĵor-Zetan statistikon pli bone. Dum la pasintaj dek jaroj li perlaboradis la diagramon, kontrolante kaj rekontrolante ĉiujn el la faktoroj kontraŭ la Urso-Maĵor-Zeta sistemo, testante refoje kaj plurfoje por determini ĉu la faktoroj kiujn li estis uzantaj ja decas por esti tiel uzataj.</p>

<p>Li levis striktigitan pugnon kaj martelis kontraŭ la skribtablon. Se li nur povus esti certa. Se li nur povus priparoli kun iu. Sed tio estis io, kion li malkuraĝis fari, ĉar ĝi egalus al montri la efektivan nudecon de la homa raso.</p>

<p>Li ankoraŭ estis homa. Strange, li pensis, ke li restus homa, ke en jarcento da kuneco kun tiuj ĉi estuloj el la multaj steloj li estus, tra tute ĉio, daŭre restinta viro de Tero.</p>

<p>Ĉar en multaj aferoj, liaj ligoj al Tero jam tranĉiĝis. Maljuna <a id="Winslowe_Grant" href="CDS_01-T.xhtml#Winslowe_Grant">Ŭinzlo Grant</a>t estis la sola homo al kiu li paroladis nun. Liaj najbaroj evitegis lin, kaj estis neniuj aliaj, krom se oni inkludus la observistojn, kaj tiujn li malofte vidis — nur ekvidetoj de ili, nur de la lokoj kiujn ili estis forlasintaj.</p>

<p>Nur maljuna Ŭinzlo Grant kaj Mari kaj la aliaj homoj el ombreco, kiuj venis foje por pasigi solecajn horojn kun li.</p>

<p>Jen ĉio, kion li havis de la tero, maljuna Ŭinzlo kaj la ombraj homoj kaj la hejm-biena tereno kio kuŝis ekster la domo — sed ne la domo mem, ĉar la domo fremdis nun.</p>

<p>Li fermis la okulojn kaj memoris pri kiel estis la domo en la tagoj malnovaj. Tiam estis kuirejo, ĉe tiu ĉi sama loko kie li sids nun, kun la fera kuir-forno, nigra kaj monstre granda, en ĝia angulo, montranta sian vicon da fajrecaj dentoj laŭlonge de la longtruo de la krado. Puŝita kontraŭ la muro tiam situis la tablo kie kutimis manĝi ĉiuj tri da ili, kaj li povis memori kiel aspektis tiu tablo, kun la vinagra ujo kaj la glaso kiu entenis la kulerojn kaj la turnebla ujaro kun la mustardo, <a id="kren" href="CDS_01-V.xhtml#kren">krena</a> kaj <a id="kapsik" href="CDS_01-V.xhtml#kapsik">kapsika</a> saŭcoj aranĝitaj en eta grupo, ia tipo de meztabla montraĵo ĉe la mezo de la ruĝ-blanke ŝak-tabula tolo kion portis la tablo.</p>

<p>Iam okazis vintra nokto kaj li tiam aĝis, ŝajne, ne pli ol tri aŭ kvar. Lia patrino okupiĝis ĉe la kuir-forno pri vespermanĝo. Li estis sidanta sur la planko en la mezo de la kuirejo, ludante per kelkaj blokoj, kaj de ekstere li povis aŭdi la muflitan huladon de la vento dum ĝi ĉas-rampis laŭlonge de la tegmento-randoj. Lia patro envenis tiam post <a id="melk" href="CDS_01-V.xhtml#melk">melki</a> la bovinojn en la bestodomo, kaj kirlaĵo el neĝo sekvis lin en la ĉambron. Poste li fermis la pordon kaj la vento kaj neĝo ekestis for, obstaklitaj ekster tiu ĉi domo, <a id="kondamn" href="CDS_01-V.xhtml#kondamn">kondamnitaj</a> al la ekstera mallumo kaj la sovaĝeco de nokto. lia patro metis la sitelon de lakto kion li estis portanta sur kuirejan basenon kaj Inok vidis, ke lia barbo kaj brovoj kovriĝis de neĝo kaj estis frosto sur la barboharoj ĉirkaŭ tute lia buŝo.</p>

<p>Li tenis tiun imagbildon ankoraŭ plu, la triopon el ili kiel historiaj <a id="maneken" href="CDS_01-V.xhtml#maneken">manekenoj</a> pozitaj en muzeo — lia patro kun la frosto sur la barbharoj kaj la grandaj <a id="felt" href="CDS_01-V.xhtml#felt">feltaj</a> botoj kiuj etendiĝis supren ĝis la genuoj; lia patrino kun la vizaĝo ruĝetigita pro laborado ĉe la kuirforno kaj kun la <a id="punt" href="CDS_01-V.xhtml#punt">punta</a> ĉapeleto surkape, kaj li mem sur la planko, ludanta per la blokoj.</p>

<p>Estis plua afero kiun li memoris, eble pli klare ol la alian tutecon. Estis granda lampo sidanta sur la tablo, kaj sur la muro malantaŭ tio pendis kalendaro, kaj la lumeco de la lampo surfalis kiel atentiga jetlampo sur la bildon de la kalendaro. Montriĝis maljuna Sankta Klaŭso, rajdanta en sia sledo laŭlonge de arbara vojeto kaj ĉiuj el la etaj arbaraj homoj estis elvenintaj por rigardi lian preterpason. Granda luno pendis super la arboj kaj neĝo kuŝis dika sur la grundo. Paro de kunikloj sidis tie, rigardantaj kortuŝe al Sankta Klaŭso, kaj <a id="cerv" href="CDS_01-V.xhtml#cerv">cervo</a> estis apud la kunikloj, kaj prociono iomete malproksima, nigre ringa vosto kurbita ĉirkaŭ ties piedoj, kaj sciuro kaj nigrakapa <a id="paru" href="CDS_01-V.xhtml#paru">paruo</a> flank-al-flankaj sur superpenda branĉo. Maljuna Sankta Klaŭso tenis sian vipon levita alte en saluta gesto kaj liaj vangoj estis ruĝaj kaj lia rideto ĝoja kaj la tren-cervoj ligitaj al lia sledo estis freŝaj kaj alt-spiritaj kaj fieraj.</p>

<p>Tra ĉiuj el la jaroj tiu ĉi meze deknaŭ-centjara Sankta Klaŭso estis rajdanta sur la neĝe kovritaj aleoj de tempo, kun sia vipo levita en feliĉa saluto al la arbaraj bestoj. Kaj la ora lampolumo estis rajdanta kune kun li, ankoraŭ brila sur la muro kaj la ŝaktabula tablo-tuko.</p>

<p>Do, pensis Inok, kelkaj aferoj ja daŭras — la memoro kaj la penso kaj la komforta varemeteco de infaneca kuirejo je ŝtorma vintra nokto.</p>

<p>Sed la daŭremo estis el la spirito kaj la menso, ĉar nenio kroma daŭris. Ne plu estis kuirejo nun, nek ajna sido-salono kun ĝia malnov-stila sofo kaj la balanco-seĝo; neniu malantaŭa salono kun ĝia tro-ornama eleganteco el <a id="brok" href="CDS_01-V.xhtml#brok">brokaĵo</a> kaj silko, neniu porgasta litĉambro sur la unua kaj neniuj familiaj litĉambroj sur la dua etaĝo.</p>

<p>Ĉio estis for kaj nun unu ĉambro restis. La planko de la dua etaĝo kaj ĉiuj muroj elpreniĝis. Nun la domo estis unu granda ĉambro. Unu flanko de ĝi estis la galaksia stacio. Estis lito tie en unu angulo kaj forno kio funkciis laŭ neniu principo konata sur Tero kaj fridujo el fremda fabriko. La muroj surkovirĝis de ŝrankoj kaj bretoj, surstakigitaj de magazinoj kaj libroj kaj ĵurnaloj.</p>

<p>Restis nur unu afero de la fruaj tagoj, la sola afero kiun Inok malpermesis la fremdan laboristaron elpreni — la masivan antikvan kamenon el brikoj kaj lokaj ŝtonoj kiu staris kontraŭ unu muro de la sida salono. Ĝi ankoraŭ staris tie, la sola afero restanta de Tero, kun ĝia granda, surgratita kverka kamen-breto kiun lia patro eltranĉis per hakilego de masiva arbotrunko kaj glatigis manlabore per <a id="rabot" href="CDS_01-V.xhtml#rabot">rabotilo</a> kaj tir-tranĉilo.</p>

<p>Sur la kameno-breto kaj dise kovrintaj bretojn kaj tablojn estis objektoj kiuj havis neniun surteran originon kaj kelkaj neniun teran nomon — la grada amasiĝado tra la jaroj de la donacoj de amikemaj vojaĝantoj. Kelkaj havis funkcion kaj aliaj estis nur por esti alrigardataj, kaj estis aliaj aferoj kiuj estis tute senutilaj ĉar ili havis malmultan aplikecon por membro de la homa raso aŭ estis nefunkciigeblaj sur Tero, kaj multaj aliaj pri kies celo li havis nenian ideon, kiujn li estis akceptintaj kun ĉagreno, dirante multajn stumblajn dankojn, de la bon-intencaj uloj kiuj estis portintaj ilin al li.</p>

<p>Ĉe la fora flanko de la ĉambro staris komplika amaso de meĥanismoj, etendantaj supren ĝis plejparto de la malferma dua etaĝo, kio blovetis pasaĝerojn tra la spaco kiu etendiĝas de stelo al stelo.</p>

<p>Jen gastejo, li pensis, haltejo, galaksia voj-kruco.</p>

<p>Li volvis la diagramon kaj remetis ĝin en la skribtablon. La registran libron li metis for en ĝian decan lokon inter la aliaj registraj libroj sur la breto.</p>

<p>Li ekrigardis al la galaksia horloĝo sur la muro kaj jam estis tempo por iri.</p>

<p>Li puŝis la seĝon tuŝe kontraŭ la skribtablon kaj ŝultrolevade surmetis la jakon kiu pendis ĉe stangeto sur la muro kaj poste alfrontis la muron mem kaj diris la vorton kio necesis diriĝi. La muro glitis silente flanen kaj li paŝis tra ĝi en la etan ŝedon havantan ĝiajn malmutajn meblojn. Malantaŭ li la sekcio de la muro glitis reen kaj estis nenio por indiki ke ĝi estis io ajn krom solida muro.</p>

<p>Inok elpaŝis la ŝedon, kaj estis bela somerfina tago. Post kelkaj semajnoj, li pensis, estos signoj pri aŭtuno kaj fremda malvarmeco en la aero. La unuaj <a id="solidag" href="CDS_01-V.xhtml#solidag">solidagoj</a> estis nun florantaj, kaj li priatentis, ĵus la antaŭan tagon, ke kelkaj el la fruaj <a id="aster" href="CDS_01-V.xhtml#aster">asteroj</a> lokitaj malsupre en la antikva barila vico jam komencis montri koloron.</p>

<p>Li iris turniĝe preter la doman angulon kaj celis al la rivero, paŝante trans la longe nekultivita kampo surkovrita nun de arbustoj kaj disaj aretoj de arboj.</p>

<p>Jen Tero, li pensis — planedo farita por homoj. Sed ne por homoj sole, ĉar ĝi estis ankaŭ planedo por la vulpo kaj strigo kaj mustelo, por la serpento, la <a id="tetigonido" href="CDS_01-V.xhtml#tetigonido">glavsaltulo,</a> la fiŝo, por ĉiuj el la alia multobla vivantuloj kiuj plenigis la aeron kaj grundon kaj akvon. Kaj ne nur tiuj aparte, sed por la aliaj estuloj kiuj nomis aliajn terojn sia hejmo, aliaj planedoj situantaj for je lumjaraj distancoj, kiuj baze samis kiel Tero. Por Ulisiz kaj la Nebululoj kaj ĉiuj aliaj, kiuj povus surloĝi ĉi tiun planedon, se necese, sen ajna malkomforto kaj sen artefaritaj helpiloj.</p>

<p>Niaj vid-horizontoj etendiĝas tiom for, li pensis, kaj ni atentas pri tiom malmulte el tiuj. Eĉ nun, kun flamaj rakedoj strebantaj supren de Kabo Kanaveralo por rompi la antikvajn ligaĵojn, ni sonĝas tiom malmulte pri ili.</p>

<p>La dezirego estis ĉe li, la dolora dezirego estis kreskanta, la deziro por diri al la tuta homaro tiujn aferojn, kiujn li lernis. Ne tiom multe la specifaj aferoj, kvankam estis kelke da ili kiujn la homaro ja bezonas havi, sed la generalaj aferoj, la nespecifa centra fakto ke estas inteligenteco tra tute la universo, ke la homaro ne estas sola, ke se oni estus nur trovonta la rimedon, neniam poste necesus ke oni restos tute sola.</p>

<p>Li iris suben trans la kampo kaj tra la strio de arbaro kaj venis elen sur la grandan elstaraĵon da roko kiu situis ĉe la klifsupro frontanta la riveron. Li staris tie, kiel li estis starinta je miloj da aliaj matenoj, kaj rigardadis elen al la rivero, kiu fluis en majesta blu-kaj-arĝenteco tra la arbara suba lando.</p>

<p>Maljuna, antikva akvo, li diris, parolanta silente al la rivero, vi ja vidis tion okazi — la altegajn facojn de la glaciriveroj kiuj venis kaj restis kaj foriris, paŝetantaj retroen al la poluso centimetron post rifuzema centimetro, portantaj fandantan akvon de tiuj samaj glaciriveroj en inundo kiu plenigis tiun ĉi valon en tajdo tia, kian nun oni neniam konas; la <a id="mastodont" href="CDS_01-V.xhtml#mastodont">mastodonton</a> kaj la glav-dentan tigron kaj la urse grandan <a id="kastor" href="CDS_01-V.xhtml#kastor">kastoron</a> kiu travagis tiujn ĉi maljunajn montetojn kaj faris la nokton brua per blekado kaj kriado; la silentajn etajn bandojn da homoj kiuj kuretis en la arbaroj aŭ suprengrimpis la klifojn aŭ <a id="pagaj" href="CDS_01-V.xhtml#pagaj">pagajis</a> sur via surfaco, saĝajn pri arbaro kaj rivero, fortikajn pri celo, kaj persistemajn je tia maniero kiel neniuj alia ulo iam ajn persistemis, kaj je nur ja mallonga tempo pli antaŭe tiun alian specion de homoj kiuj portis sopirojn en la kranio kaj kruelecon en la manoj kaj la teruran certecon de eĉ pli granda celo en siaj koroj. Kaj eĉ antaŭ tiam, ĉar tiu ĉi estis lando pli antikva ol aliloke troveblas, aliajn tipoj de vivuloj kaj la multaj turniĝoj de klimato kaj la ŝanĝiĝoj kiuj venis sur Teron mem. Do, kion vi pensas pri tio? li demandis al la rivero. Ĉar via estas la memoro kaj perspektivo kaj la tempo, kaj post tiom longe decas, ke vi estas havinta la respondojn, aŭ almenaŭ kelkajn el la respondoj.</p>

<p>Kiel la homaro eble havos kelkajn de la respondoj, se tiu estus vivinta kelkajn milionojn da jaroj — kiel tiu ja eble havos la responsojn je kelk-milionoj da jaroj post tiu ĉi somera mateno se tiu ankoraŭ daŭros.</p>

<p>Mi povus helpi, pensis Inok. Mi ne povus doni la respondojn sed mi povus helpi la homaron en ties lukta serĉado por ili. Mi povus doni al ĝi fidemon kaj esperon kaj mi povus doni celon tian, kian ili antaŭe ne havis.</p>

<p>Sed li sciis, ke li ne rajtis riski la faron.</p>

<p>Suben je malproksime <a id="akcipitr" href="CDS_01-V.xhtml#akcipitr">akcipitro</a> ŝveb-flugis laŭ facilaj cirkoj super la riverego. La aero tiom klaris ke Inok imagis, ke se li penigus la okulojn iom, li povus vidi ĉiun plumon de la eltenataj flugiloj.</p>

<p>Estis kvalito preskaŭ fea je tiu ĉi loko, li pensis. La fora vidkapablo kaj la klara aero kaj la sento de aparteco kiu proksimis preskaŭ al grandeco de la spirito. Kvazaŭ tie ĉi estus speciala loko, unu el tiuj specialaj lokoj kiujn ĉiu viro devas elserĉi por si mem, kaj taksus sin ja bonŝanca se iam ajn li ĝin trovus, ĉar estis tiuj kiuj serĉis kaj neniam ĝin trovis. Kaj plej malbone el ĉio, estis eĉ tiuj kiuj neniam ĝin serĉis.</p>

<p>Li staradis sur la roko kaj fiksrigardis elen trans la riveron, rigardanta la flos-flugantan akcipitron kaj la preterfluon de la akvo kaj la verdan tapiŝon el arboj, kaj lia menso iris supren kaj elen al tiuj aliaj lokoj ĝis lia menso sentis kapturniĝe pro la pensado de tio. Kaj post tiam li vokis ĝin hejmen.</p>

<p>Li turniĝis malrapide kaj reiris suben laŭ la roko kaj paŝadis for inter la arboj, sekvanta la paŝvojon kiun li estis piede farinta tra multaj jaroj.</p>

<p>Li konsideris, ke li eble irus suben laŭ la monteto ioman distancon por enketi pri la eta plantaro el cipripedioj, por trovi kiel ili sukcesas, por provi rememori la belon kio estos lia refoje tiam, kiam venos junio, sed decidis, ke estus malmuta kialo por tio, ĉar ili situas bone kaŝitaj en izola loko, kaj nenio povus esti difektinta ilin. Iam estis tempo, antaŭ cent jaroj, kiam ili floris sur ĉiu monteto kaj li mem tiam paŝadis hejmen kun grandaj brak-plenoj da ili, kiujn la patrino metis en la grandan brunan botelegon kiun ŝi havis, kaj dum tago aŭ du la domo tute plenis de la pezeco de ilia riĉa parfumo. Sed nun ili malfacile troveblas. La premado sub hufoj de bienaj bovaroj kaj la floro-ĉasaj homoj jam viŝis ilin for de la montetoj.</p>

<p>Alian tagon, li pense diris al si, iun tagon antaŭ ol la unua fridiĝo, li vizitos ilin refoje por certigi sin, ke ili estos tie je printempo.</p>

<p>Li haltis momenton por rigardi sciuron dum ĝi <a id="petol" href="CDS_01-V.xhtml#petol">petolis</a> en kverko. Li kaŭris por priatenti helikon kiu transiris lian vojon. Li haltis apud masiva arbo kaj ekzamenis certan formaĵon el sfagno kiu kreskis sur la trunko. Kaj li observis la vagadon de silenta, eke fluganta kanto-birdo dum ĝi ekflugadis de arbo al arbon.</p>

<p>Li laŭiris la paŝvojon ĝis eliri el la arbaro kaj laŭ la rando de kampoj ĝis li venis al la fonto kiu <a id="bobel" href="CDS_01-V.xhtml#bobel">bobeladis</a> el la montetflanko.</p>

<p>Sidanta apud la fonto estis virino kaj li rekonis ŝin kiel Lusi Fiŝer, la surd-muta filino de Hank Fiŝer, kiu loĝis sube ĉe la rivera platejo.</p>

<p>Li haltis kaj observis ŝin kaj pensis pri kiel plena ŝi estis de gracio kaj belo, la nutrajn gracion kaj belon de primitiva kaj soleca estulo.</p>

<p>Ŝi sidis apud la fonto kun unu mano suprenlevita kaj ŝi tenis sur ĝi, ĉe la pintoj de longaj kaj sensitivaj fingroj, ion kio lumis kolore. Ŝi tenis la kapon alte, kun akra esprimo de atentego, kaj ŝia korpo estis rekta kaj svelta, kaj ankaŭ ĝi montris tiun preskaŭ eksurprizigitan aspekton de kvieta atentego.</p>

<p>Inok moviĝis malrapide antaŭen kaj haltis ĉe loko ne pli ol metron malantaŭ ŝi, kaj nun li vidis, ke la aĵo kolora sur ŝiaj fingropintoj estas papilio, unu el tiuj grandaj oraj kaj ruĝaj papilioj kiuj venas ĉe somerfino. Unu flugilo de la insekto etendiĝis supren kaj rekte, sed la alia estis faldita kaj difekta kaj perdinta iom de la polvo kiu donas briletecon al la koloro.</p>

<p>Ŝi estis, li vidis, ne vere tenanta la papilion. Ĝi staradis sur unu fingropinto, kun la unu bona flugilo moviĝanta tre minimume de tempo al tempo por teni sin stabila.</p>

<p>Sed li estis misobservinta, li trovis, en lia penso ke la dua flugilo estis difekta, ĉar nun li povis vidi ke ĝi iel estis nur kurbita kaj tordita laŭ ia maniero. Ĉar nun ĝi rektiĝadas malrapide kaj la polvo (se ĝi fakte estis for) nun surkovras ĝin refoje, kaj ĝi etendiĝas supren apud la alia flugilo.</p>

<p>Li paŝis ĉirkaŭ la knabinon tiel, ke ŝi povos vidi lin, kaj kiam ŝi vidis lin tie ne okazis ekreago de surpriziĝo. Kaj tio, li sciis, estus tute nature, ĉar ŝi devas esti alkutimiĝinta al tio — iu venanta al ŝi de malantaŭe kaj subite aperanta apude.</p>

<p>Ŝiaj okuloj brilis radie kaj estis tie, li pensis, sankta esprimo sur ŝia vizaĝo, kvazaŭ ŝi estis spertinta iun ekstazon de la animo. Kaj li trovis lin mem denove scivolanta, kiel li ĉiufoje faris kiam li vidis ŝin, kiel aferoj estas je ŝi, vivanta en mondo de ambaŭ-direkta silento, malkapabla komuniki. Eble ne tute malkapabla komuniki, sed almenaŭ obstakligita de tiu libera fluo da komunikado kio estis la heredaĵo de la homa besto.</p>

<p>Okazis, li sciis, kelkaj provoj por establi ŝin en ŝtata lernejo por surduloj, sed ĉiu fiaskis. Iun fojon ŝi eskapis kaj vagadis dum tagoj antaŭ ol esti trovata kaj portata refoje hejmen. Kaj je aliaj okazoj ŝi estis reaginta per strikoj de malobeado, rifuzante kunlabori pri iuj ajn de la instruoj.</p>

<p>Rigardanta ŝin dum ŝi sidis tie kun la papilio, Inok supozis ke li sciis la kialon. Ŝi havis mondon, li pensis, mondon ŝian propran, iun al kiu ŝi kutimiĝis kaj sciis pri kiel funkcias. En tiu mondo ŝi estis neniel kriplulino tiel, kiel ŝi certe ja estus kriplulino se ŝi estus puŝita, parte, en la homan mondon normalan.</p>

<p>Kiel helpus ŝin la mana alfabeto aŭ la legado de lipoj se tiuj prenus de ŝi ian strangan internan serenecon de la spirito?</p>

<p>Ŝi estis estulino de la arbaro kaj montetaro, de printempa floro kaj aŭtuna flugado de birdoj. Ŝi konis tiujn aferojn kaj loĝis inter ili kaj estis, en iu stranga maniero, specifa parto de ili. Ŝi estis iu kiu loĝis aparte en ia malnova kaj perdita apartamento de la natura mondo. Ŝi okupis lokon kiun la homaro jam delonge forlasis, se, fakte, tiu iam ajn ĝin okupis.</p>

<p>Kaj jen sidis ŝi, kun la sovaĝa ruĝo kaj oro de la papilio pozinta sur ŝia fingro, kun la senco de atentemo kaj atendado kaj, eble, bonfarinteco brilanta en ŝia vizaĝo. Ŝi plene vivadas, pensis Inok, tiel kiel neniu alia vivulo konata de li iam ajn plene vivadis.</p>

<p>La papilio etendis siajn flugilojn kaj suprenŝvebis de sur ŝia fingro kaj iris <a id="flirt" href="CDS_01-V.xhtml#flirt">flirtante,</a> senzorge, sentime, supren trans la sovaĝaj herboj kaj la solidagoj de la kampo.</p>

<p>Ŝi turniĝis pivote por rigardi ĝin ĝis ĝi malaperis proksime je la supro de la monteto tie, kie la malnova kampo klinis, sed estis io plua en tio, ankaŭ — ia senco de feliĉeco kaj ia esprimo de bonstateco, kvazaŭ ŝi eble estus diranta, ke la mondo bone funkcias.</p>

<p>Se, Inok pensis, mi nur povus instrui al ŝi la gesto-komunikadon de mia galaksia popolo — post tio ni povus paroli, ni du, preskaŭ tiel bone kiel eblas per la fluo de vortoj sur homa lango. Se li estus donita sufiĉan tempon, li pensis, eble ne estus tro malfacile, ĉar estas ia natura kaj logika procezo en la galaksia gesto-lingvo kiu faras ĝin preskaŭ instinkta afero tiam, post kiam oni estas kaptinta la bazan principon.</p>

<p>Sur tute la tero, en la fruaj tagoj, ankaŭ estis gesto-lingvoj, kaj neniu tiom plene ellaborita kiom tiu kiu haveblis inter la indiĝenuloj de Norda Ameriko, tiel ke amerika indiĝenulo, malgraŭ lia propra lingvo, povis esprimi sin inter multaj aliaj triboj.</p>

<p>Sed malgraŭ tio, la gesto-lingvo de la indiĝenulo estis, je sia plej bono, lam-bastono kiu ebligis onin paŝaĉi tiam, kiam oni ne povas kuri. Kompare al kiu, tiu de la galaksio estis lingvo en si mem, adaptebla al multaj malsamaj manieroj kaj metodoj de esprimado. Ĝi estis evoluigita tra miloblaj jaroj, kun multaj popoloj kontribuintaj, kaj tra la centjaroj ĝi estis plipurigita kaj elprovita kaj polurita ĝis tiam, ke hodiaŭ ĝi estis komunika ilo kiu staris sur la propraj meritoj.</p>

<p>Ezistis bezono por tia ilo, ĉar la galaksio estas Babelo. Eĉ la galaksia scienco de simbolometro, malgraŭ ĝia poluriteco, ne povis superi ĉiujn el la obstakloj, ne povis garantii, en certaj kazoj, la bazan minimumon de komunikado. Ĉar ne nur estis milionoj da lingvoj, sed ankaŭ tiuj aliaj lingvoj kiuj ne funkcias sur la principo de sono ĉar la rasoj ne kapablis pri sono. Kaj eĉ sono mem malsukcesis tiam, kiam la raso parolis per <a id="ultrason" href="CDS_01-V.xhtml#ultrason">ultrasono</a> kion aliaj ne povis aŭdi. Estis <a id="telepati" href="CDS_01-V.xhtml#telepati">telepatio,</a> kompreneble, sed por ĉiu telepatiulo estis mil rasoj kiuj havis obstaklojn kontraŭ telepatieco. Estis multaj kiuj sukcesadis nur per gestaj lingvoj kaj aliaj kiuj povis komuniki nur per skriba aŭ bilda simbolaroj, inkluzive de kelkaj kiuj portis ĥemiajn skribtablojn en la korpoj propraj. Kaj estis tiu senvida, surda, kaj senparola raso de la misteraj steloj de la fora flanko de la galaksio kiuj uzis ion, kio eble estis la plej komplika el ĉiuj galaksiaj lingvoj — cifero el signaloj sendataj laŭlonge de siaj nervaj sistemoj.</p>

<p>Inok jam prilaboradis sian postenon dum jarcento, kaj eĉ post tio, li pensis, kun la helpo de la universala gesto-lingvo kaj la semantika tradukilo, kio estis afero apenaŭ pli ol minimume helpa (kvankam komplika) meĥanika kunmetaĵo, ankoraŭ li foje devas peni strebe por kompreni tion, kion multaj el ili diras.</p>

<p><a id="Lucy" href="CDS_01-T.xhtml#Lucy">Lusi</a> Fiŝer suprenlevis tason kiu situis apud ŝia flanko — taso farita el strio de faldita arboŝelo <a id="betul" href="CDS_01-V.xhtml#betul">betula</a> — kaj subakvigis ĝin en la fonto. Ŝi tenis ĝin donace al Inok kaj li paŝis proksimen por akcepti ĝin, kurbiĝanta por trinki el ĝi. Ĝi ne estis tute akvotena, kaj akvo fluis el ĝi suben trans lia brako, malsekiganta la manumon de liaj ĉemizo kaj jako.</p>

<p>Li finis trinkadi kaj redonis la tason. Ŝi prenis ĝin en unu mano kaj etendis la alian, por tuŝe treni facilajn fingojn trans lia fronto en gesto kion ŝi eble pensis sanktan benon.</p>

<p>Li ne parolis al ŝi. Longe antaŭe li jam ĉesis alparoli ŝin, sensante ke la movado de lia buŝo, farante sonojn kiujn ŝi ne povis aŭdi, eble estus ĉagreniga.</p>

<p>Anstataŭe, li elmetis manon kaj metis sian larĝan manplaton tuŝe kontraŭ ŝia vango, tenante ĝin tie dum reciproke certigan momenton kiel gesto de ameto. Poste li stariĝis kaj staris subenrigardanta al ŝi, kaj dum momento iliaj okuloj enrigardis la okulojn de la aliaj, kaj poste turniĝis for.</p>

<p>Li transiris la etan fluaĵon kiu riveretis suben de la fonto kaj surpaŝis la vojeton kiu kondukis de la arbara rando trans la kampon, pluirante al la kresto. Duondistance supren, li turniĝis kaj vidis ke ŝi rigardadas lin. Li tenis supren la manon en gesto adiaŭa kaj ŝia mano gestis responde.</p>

<p>Okazis, laŭ lia memoro, dek du jaroj aŭ pli antaŭe, kiam li unuafoje vidis ŝin, eta fea persono el ĉirkaŭ dek jaroj, sovaĝulino kuranta en la arbaro. Ili fariĝis geamikoj, li memoris, nur post longa tempo, kvankam li vidis ŝin ofte, ĉar ŝi vagadis la montetojn kaj valon kvazaŭ ili estis al ŝi ludokampo — kio, kompreneble, ili ja estis.</p>

<p>Tra la jaroj li estis observinta ŝian kreskadon, kaj ofte ŝin renkontis dum liaj tagaj paŝadoj, kaj inter la du kreskiĝis interkompreno de la solecaj kaj la elŝlositaj, sed ankaŭ bazita sur io plia ol nur tio — sur la fakto ke ambaŭ havis mondon propran, mondoj kiuj estis donintaj al ili klerigan vidpunkton al io, kion aliaj tre malofte vidas. Malgraŭ tio, ke nek unu, nek la alia, Inok pensis, iam ajn diris tion inter si, aŭ provis diri inter si, pri tiuj ĉi privataj mondoj, sed la fakto de tiuj ĉi privataj mondoj ekzistis, tie en la konsciencoj de ambaŭ, provizanta firman bazon por la konstruado de amikeco.</p>

<p>Li rememoris pri la tago kiam li trovis ŝin ĉe la loko kie la rozaj cipripedioj kreskas, nur genuanta tie kaj alrigardanta ilin, ne kultivanta eĉ nur unu el ili, kaj pri kiel li haltis apud ŝi kaj sentis plaĉon ĉar ŝi ne celis kultivi iujn ajn el ili, sciante ke nur en la vidado de ili, tiuj ĉi du, li kaj ŝi, estis trovintaj ĝojon kaj belon kio preteras posedon.</p>

<p>Li atingis la montetkreston kaj turniĝis suben laŭ la herbe superkreskita vojo kiu kondukis suben al la poŝtkesto.</p>

<p>Kaj li ne estis eraranta tiam, li pense diris al si, malgraŭ tio, kiel ŝajnis esti je dua rigardo. La flugilo de la papilio ja estis ŝirita kaj prem-falde difekta kaj senkolora pro manko de polvo. Ĝi estis tiam kripla estulo, kaj poste ĝi estis refarita sana denove, kaj flugis for.</p>


<p class="center">
<a href="CDS_01-08.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="" href="CDS_01-V.xhtml#"></a>
<p class="left"><a id="" href="CDS_01-07.xhtml#"><b></b></a>  <i>~EB ; ~BeE </i></p>
</div>AlNelson k8oqb 
-->

</body></html>

