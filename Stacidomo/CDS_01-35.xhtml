<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>35</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 35 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 35</h2>

<p>En la lunlumo la diseta ŝtonegara amaso brilis blanke, kiel la skeleto de iu praa besto. Ĉar tie, apud la rando de la klifo, kiu turis super la rivero, la dikaj arboj maldensiĝis, kaj roka pinto elstaris sola en la ĉielo.</p>

<p>Inok staris apud unu el la masivaj ŝtonegoj kaj rigardis suben al la kuntirita figuro, kiu kuŝis inter la rokoj. Kompatinda, kaduka fuŝinto, li pensis, morinta tiom for de la hejmo, kaj, koncerne de si mem, por tiom malmulta atingo.</p>

<p>Kvankam eble nek kompatinda nek kaduka, ĉar en tiu cerbo, nun rompita kaj ŝprucigita preter ajna kuraciĝo, certe dezajniĝis plano grandiozega — la tipo de plano, kian la cerbo de iu <a id="Aleksandro" href="CDS_01-V.xhtml#Aleksandro">Aleksandro</a> aŭ <a id="Kserkso" href="CDS_01-V.xhtml#Kserkso">Kserkso</a> aŭ <a id="Napoleono" href="CDS_01-V.xhtml#Napoleono">Napoleono</a> eble tenis, iu revo pri ia granda potenco, cinike elpensita, por esti atingota kaj tenota kontraŭ ajna kosto, la dimensioj de tio tiom grandioza, ke ĝi puŝis flanken kaj nuligis ĉiujn moralajn konsideraĵojn.</p>

<p>Li provis, dum momento, imagi pri tio, kio la plano povis esti, sed sciis, eĉ dum li ekzercis la imagon, pri kiel stulte tio estis, ke li tiel provis, ĉar estus faktoroj, ja certe, kiujn li mem ne rekonus kaj konsideraĵojn, kiuj eble kuŝas preter la propra komprenebleco.</p>

<p>Sed kiel ajn tio povus esti, io misis, ĉar en la plano mem, Tero povus havi nenian rolon krom kaŝejo en okazo de malbonrezulto. La kuŝado ĉi tie de tiu ĉi kreitulo, do, parte rezultis de senesperiĝo, iu fina veto kio ne ĝuste plenumiĝis.</p>

<p>Kaj, Inok pensis, estas ironie, ke la balanca punkto de misfaro kuŝis en la fakto, ke la kreitulo, en ĝia fuĝo, estis portinta la Talismanon en la korton de sensitivulino, kaj sur planedon, ankaŭ, kie neniu estus peninta serĉi sentivulon. Ĉar, pensante retrotempe pri tio, povas esti nenia dubo, ke Lusi estis sensinta la Tasismaon kaj logiĝis al ĝi tiel rekte, kiel magento estus loganta pecon de ŝtalo. Ŝi estis sciinta nenion, eble, krom ke la Talsimano ĉeestis, kaj ke ĝi estis io, kion ŝi devegis havi, ke ĝi estis io, kion ŝi estis atendanta tra tute la vivo en ŝia soleco, sen scii pri kio ĝi estis kaj sen espero pri trovo de ĝi. Kiel infano kiu vidas, tuj subite, brilan, gloran bagatelon sur la Kristnaska arbo kaj komprenas, ke ĝi estas la plej grandioza afero sur Tero, kaj ke ĝi devas fariĝi ŝia propra.</p>

<p>Tiu ĉi kreitulo kuŝanta tie, pensis Inok, ja certe lertis rimedo-plene. Ĉa certe necesis multa lertado kaj remeda pleneco nur por ŝteli la Talismanon je la komenco, por kaŝi ĝin dum jaroj, por penetri la sekretojn kaj la dosierojn de Galaksia Centro. Ĉu estus eble, li scivolis, se la Talismano estis funkciinta bonefike? Kun energie funkcianta Talismano, ĉu la morala lanteco kaj la puŝanta avaro estus sufiĉaj por instigi tian faron?</p>

<p>Sed tio estas finita nun. La Talismano jam rehaviĝis al sia rolo, kaj nova bontenistino estis jam troviĝis — surd-mutulino de Tero, la plej humila el homoj. Kaj estos paco sur Tero, kaj en deca tempo Tero kuniĝos inter la kunfrateco de la galaksio.</p>

<p>Ne plu estos problemoj nun, li pensis. Ne plu estas decidoj farindaj. Lusi jam prenis decidojn el de la manoj de ĉiuj.</p>

<p>La stacio daŭros kaj li povas malpaki la skatolojn kiujn li pakis kaj meti la taglibrojn reen sur la bretojn refoje. Li povas reiri al la stacio refoje kaj rekutimiĝi al la farado de sia laboro.</p>

<p><i>Mi bedaŭras,</i> li diris al la kuntirita formo kiu kuŝas inter la ŝtonegoj. <i>Mi bedaŭras, ke estis mia mano, kiu devis fari tion ĉi al vi.</i></p>

<p>Li turniĝis for kaj paŝadis elen al tie, kie la klifo falis rekte suben al la rivero fluanta ĉe ĝia piedo. Li levis la fusilon kaj tenis ĝin senmove dum momento, kaj tiam li ĵetis ĝin elen kaj rigardis ĝin fali, rade turniĝantan, la lunlumo reflektanta de sur la paftubo, vidis la etan ŝprucon tiam, kiam ĝi frapis la akvon. Kaj de malproksime sube, li aŭdis la plaĉigitan gluglan sonon de la akvo dum ĝi fluadis preter la klifo kaj pluen, al la plej foraj lokoj de Tero.</p>

<p>Estos paco sur Tero, li pensis; ne estos milito. Kun Lusi ĉe la kunsida tablo, ne povos esti penso pri milito. Eĉ malgraŭ tio, ke kelkaj kurus bojantaj pro la timo interne de si mem, timo kaj kulpo tiom grandaj ke ili super-regus la gloron kaj la komforton de la Talismano, tamen ne povus esti milito.</p>

<p>Sed ankoraŭ estos longa vojo, longa sola vojo, antaŭ ol la brileco de vera paco vivos en la koroj de homoj.</p>

<p>Ne ĝis tiam, kiam neniu viro kuros bojante, sovaĝa je timo (ajna speco de timo), estos vera paco. Ne ĝis t iam, kiam la fina viro forĵetis sian armilon (ajnan tipon de armilo), povos la tribo Homaro esti en paco. Kaj fusilo, Inok diris al si mem, estis la malpleja el la armiloj de Tero, la malpleja el homa malhomeco al homoj, nenio pli ol simbolo por ĉiuj el la aliaj kaj pli mortpotencaj armiloj.</p>

<p>Li staradis sur la rando de la klifo kaj rigardis elen trans kaj la rivero kaj la malhela ombro de arbara valo. Liaj manoj sentis strange malplenaj pro manko de la fusilo, sed ŝajnis tiel, ke ie, nur iomete malantaŭe, li jam paŝis en alian tempo-kampon, kvazaŭ epoko aŭ tago estis falinta for, kaj li estis veninta en lokon kio estis brila kaj novega kaj nemalpurigita de ajnaj pasintaj misfaroj.</p>

<p>La rivero fluadis sube de li, kaj la rivero ne zorgis. Nenio gravas al la rivero. Ĝi prenus la dentegon de mastodonto, la kranion de glav-denta tigro, la riparon de viro, la mortintan kaj sinkintan arbon, la ĵetitan ŝtonon aŭ fusilon, kaj glutus ĉiun el ili, kaj kovrus ilin per koto aŭ sablo, kaj fluados gluglante super ili, kaŝante ilin for de vido.</p>

<p>Antaŭe je miliono da jaroj, estis neniu rivero ĉi tie, kaj post miliono da jaro venontaj eble estos neniu rivero — sed je miliono da jaroj post nun estos, se ne homoj, almenaŭ ia zorganta estularo. Kaj tio estas la sekreto de la universo, Inok diris al si — iu estulo kiu daŭre zorgados.</p>

<p>Li turniĝis malrapide for de la klif-rando kaj grimpe paŝadis tra la ŝtonegoj, por suprenpaŝi la monteton. Li aŭdis la etan sonon de rapidado de etaj vivuloj tra la falintaj folioj, kaj unufoje estis la dormema pepado de vekita birdo, kaj tra la tuta arbaro kuŝis la paco kaj komforto de tiu brilanta lumo — ne tiel forte, ne tiel profunda kaj brila kaj tiel mirinda kiel tiam, kiam ĝi efektive ĉeestis, sed ankoraŭ spiraĵo de tio restanta.</p>

<p>Li venis al la rando de la arbaro kaj supreniris la kampon, kaj antaŭ li la stacio staris fiere sur ĝia monteta kresto. Kaj ŝajnis, ke ĝi ne plu estas nura stacio, sed ankaŭ lia hejmo. Multajn jarojn antaŭe ĝi estis hejmo kaj nenio pli, kaj poste ĝi fariĝis vojaĝa stacidomo al la galaksio. Sed un, kvankam ĝi restis ankaŭ stacidomo, ĝi estis hejmo refoje.</p>

<p class="center">
<a href="CDS_01-36.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="x" href="CDS_01-V.xhtml#"></a>

<div class="halfline"/>

<p class="left"><img class="vortaro" alt="Image" src="images"/><a id="" href="CDS_01-35.xhtml#"><b></b></a>  <span class="piv"></span></p>
</div>
-->

</body></html>