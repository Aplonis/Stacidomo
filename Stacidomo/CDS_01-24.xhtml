<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>24</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 24 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 24</h2>

<p>La suno trafluanta la fenestron vekis lin kaj li restis tie, kie li estis, ne moviĝanta dum momento, sorbanta ĝian varmecon. Estis bona, malmola sentaĵo en la sunlumo, rekuraĝiga tuŝado, kaj dum momento li flankenpuŝis la zorgemon kaj la demandadon. Sed li sentis ilian proksimecon kaj li fermis la okulojn refoje. Se eble li povus dormi iom pli, la afero eble forirus kaj perdus sin ie kaj ne estos tie tiam, kiam li revekiĝos poste.</p>

<p>Sed io estis malĝusta, io krom la zorgo kaj pridemandado.</p>

<p>Liaj kolo kaj ŝultro doloris kaj estis stranga rigideco en la korpo kaj la kapkuseno estis tro malmola.</p>

<p>Li malfermis la okulojn kaj puŝis per la manoj por sidiĝi rekte kaj li ne estis en la lito. Li sidadis en seĝo kaj la kapo, anstataŭ ripozanta sur kapkuseno, estis kuŝigita sur la skribtablon. Li malfermis kaj fermis la buŝon por gustumi ĝin, kaj ĝi gustis tiel malbone, kie li sciis, ke ĝi gustos.</p>

<p>Li malrapide stariĝis, rektiĝanta kaj streĉiĝanta, provante mildigi la ligaĵojn kiuj ligis sin mem en liaj artikoj kaj muskoloj. Dum li staradis tie, la zorgado kaj la problemaro kaj la intenca bezono pri responsoj sorbadis revenen al li, de kie ajn ili estis sinkaŝiĝintaj. Sed li puŝis ilin je unu flanko, ne tute sukcese puŝis, sed sufiĉe por devigi ilin retreti iomete kaj kaŭri tie, atendantaj por proksimiĝi refoje.</p>

<p>Li iris al la fornokaj serĉis la kafopoton, poste memoris, ke hiereaŭ-nokte li metis ĝin sur la plankon apud la kafotablo. Li iris por akiri ĝin. La du tasoj ankoraŭ restis sur la tablo, brunaj restaĵoj de kafo kovrantaj la fundojn de ili. Kaj inter la amaso da ilaroj kiujn Ulisiz estis puŝintaj al unu flanko por fari interspacon por la tasoj, la piramido el sferoj sidis falinta flanken, sed ĝi ankoraŭ briletadis kaj rebriletadis, ĉiu sinsekva sfero rotacianta en direkto kontraŭa je la apudaj sferoj.</p>

<p>Inok etendis brakon kaj suprenprenis ĝin. Liaj fingroj zorge esploris la bazon sur kio staras la sferoj, serĉante ion — iun stangetn, iun kavetaĵon, iun ŝaltilon, iun butonon — per kiu ĝi povus esti aŭ ŝaltita aŭ malŝaltita. Sed estis nenio, kion li povis trovi. Decas, ke li estas sciinta, li pensis al si, ke troviĝos nenio. Ĉar li jam serĉis antaŭe. Tamen, hieraŭ Lusi faris ion, kio ekfunkciigis ĝin. Ĝi estis funkcianta dum pli ol dek du horoj nun, kaj jam neniuj rezultoj obteniĝis. Maldecas diri tion, li pensis — neniuj rezultoj kiujn li povas rekoni.</p>

<p>Li remetis ĝin al la tablon sur ĝia bazo kaj stakigis la tasojn, unu en la alian, kaj suprenprenis ilin. Li kurbiĝis por preni la kafopaton de sur la planko. Sed liaj okuloj neniam ĉesis rigardi la piramidon el sferoj.</p>

<p>Estas frenezige, li diris al si. Ekzistas nenia rimedo por ŝalti ĝin kaj tamen, iel, Lusi estis ŝaltinta ĝin. Kaj nun estas neniu rimedo por malŝalti ĝin — kvankam probable ne gravas, ĉu ĝi funkciadas aŭ ne.</p>

<p>Li reiris al la kuireja baseno kun la tasoj kaj kafopoto.</p>

<p>La stacio estis kvieta — peza, subprema kvieteco; kvankam, li pensis al si, la impreso pri subpremado probable estis nenio pli ol la propra imagado.</p>

<p>Li transiris la ĉambron al la mesaĝilo kaj la ekrano estis malplena. Neniuj mesaĝoj venis dum la nokto. Estis ridindete, li pensis, ke li atendu mesaĝojn, ĉar se estus iuj, la aŭdebla signalo estus funkcianta, estus daŭre sonanta ĝis tiam, kiam li mem estus puŝonta la stangeton.</p>

<p>Ĉu eblas, li scivolis, ke la stacio estus jam forlasita, ke ĉio ajn trafiko kio nun estas movanta ĉirkaŭiras ĝin? Tio, tamen, apenaŭ eblas, ĉar la forlasiĝo de la stacio Tera devigus ankaŭ forlasiĝon de ĉiuj situantaj pretere. Ne ekzistas vojoj pli rektaj en la retejo etendiĝanta plu en la spiralan brakon, kiuj ebligus ĉirĉaŭiradon. Ne maloftas, ke multaj horoj, aŭ eĉ tago, pasiĝas sen ajna trafiko. La trafiko estas neregula kaj en ĝi ne estas ordo ripeta. Okazis fojoj, kiam planitaj alvenoj devis esti prokrastitaj ĝis tiam, kiam la ebligiloj povos trakti ilin, kaj okazis aliaj fojoj, kiam estis nenia trafiko, kaj la ekipaĵoj restis neuzitaj, kiel ili restas nun.</p>

<p>Nervoziĝas, li pensis, mi fariĝas nervoza.</p>

<p>Antaŭ ol oni ŝlosus la stacion, oni informus lin. Ĝentileco, se nenio alia, postulus, ke oni faru tion.</p>

<p>Li reiris al la forno kaj ekhejtis la kafopoton. Ĉe la fridujo li trovis pakaĵon de poriĝo farita el cerealo kultivita sur unu el la ĝangalaj mondoj de Drako. Li elprenis ĝin, poste remetis ĝin kaj elprenis la lastajn du ovojn el la dek du, kiujn Ŭinz, la leterportisto, portis de la urbo je pasinta semajno.</p>

<p>Li ekrigardis sian horloĝon kaj vidis, ke li estis dorminta pli longe, ol li pensis. Preskaŭ estis tempo por lia taga paŝado.</p>

<p>Li metis paton sur la fornon kaj almetis kuleron de butero. Li atendis por fandiĝo de la butero, poste rompis almete la du ovojn.</p>

<p>Eble, li pensis, li ne eliros paŝante hodiaŭ. Krom je fojo aŭ du, kiam neĝoŝtormego estis muĝanta, estus la unua fojo iam ajn, kiam li ne faris sian paŝadon. Sed nur pro tio, ke ĉiam li faris, li diris al si, konscience, ne estas sufiĉa kialo pro kio li devas ĉiam fari. Li nur elektos ne fari la paŝadon kaj poste li iros suben por akiri la poŝtaĵojn. Li povus uzi la tempon por ĝisdatigi ĉiujn el tiuj aferoj, kiujn li malsukcesis fari hieraŭ. La ĵurnaloj ankoraŭ restas en stako sur lia skribtablo, atendantaj, ke li ilin legu. Li ne estis skribinta en sian taglibron, kaj estis ja multo por skribi, ĉar li devas detale registri precize tion, kio okazis kaj estis multo okazinta.</p>

<p>Tio estis regulo, pri kio decidis je la unua tago, kiam la stacio komencis funkciadi — ke neniam li pigros pri la taglibro. Foje li faris iomete postateme pri la skribado de ĉio, sed la fakto, ke foje al li mankis tempo neniam instigis, ke li skribu nun vorton malpli ol li sentis esti bezonita por diri ĉion, kio estis dirinda.</p>

<p>Li rigardis trans la ĉambron al la longaj vicoj da registro-libroj kiuj sidadis amase sur la bretoj kaj pensis, kun fiero kaj plaĉo, pri la kompleteco de la registraĵo. Preskaŭ jarcento da skribado situis inter la kovriloj de tiuj libroj kaj ne estis unu sola tago pri kiu li ne skribis.</p>

<p>Jen estis lia postlasaĵo, li pensis; tie ĉi estas lia postmorta donaĵo al la mondo; tie ĉi estos lia pagaĝo por rajti reeniri la homan rason; tie ĉe estas ĉio, kion li estis vidinta kaj aŭdinta kaj pensinta dum preskaŭ cent jaroj da asociado kun tiuj fremdaj popoloj de la galaksio.</p>

<p>Rigardante al la vicoj de libroj, tiuj demandoj, kiujn li estis flankenŝovintaj ekrevenis puŝe al li, kaj ĉifoje li ne eblis rifuzi ilin. Dum ioma tempo li estis sukcesinta forteni ilin, la malmulta tempo, kion li bezonis por ke la cerbo klariĝi, por ke la korpo sentiĝi vivanta refoje. Li ne batalis al ili nun. Li akceptis ilin, ĉar ne estas eble, ke li ilin evitos.</p>

<p>Li glitigis la ovojn el de la pato sur la atendantan teleron. Li prenis la kafopoton kaj sidiĝis al sia matenmanĝo.</p>

<p>Li ekrigardis refoje al sia horloĝo.</p>

<p>Ankoraŭ restis tempo, por fari sian tagan paŝadon.</p>

<p class="center">
<a href="CDS_01-25.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="x" href="CDS_01-V.xhtml#"></a>
<p class="left"><a id="" href="CDS_01-24.xhtml#"><b></b></a>  <i>~EB ; ~BeE </i></p>
</div>
-->

</body></html>
