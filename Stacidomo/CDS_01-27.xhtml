<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>27</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 27 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 27</h2>


<p>La stacio estis tiel silenta, kiel tiam ĝi estis, kiam li eliris ĝin. Venis neniuj mesaĝoj kaj la maĥanismaro estis silenta, ne eĉ murmuranta al si, kiel ĝi foje faras.</p>

<p>Inok kuŝigis la fusilon sur la supron de la skribtablo kaj lasis fali apud ĝin la poŝtaĵojn. Li demetis sian jakon kaj pendigis ĝin sur la dorson de la seĝo.</p>

<p>Ĵurnaloj atendis por esti legataj, ne nur la hodiaŭaj, sed ankaŭ tiuj de hieraŭ, kaj la taglibro por esti ĝisdatigata, kaj la taglibro, li rememorigis al si, postulos multon da tempo. Estos kelkaj paĝoj da tio, eĉ se li skribus ĝin krampe, kaj li devos skribi ĝin logike kaj laŭokaze, tiel ke ĝi ŝajnus kvazaŭ li estus priskribinta hieraŭ la okazaĵojn de hieraŭ, kaj ne post tio je tuta tago. Li devos inkludi ĉiun okazon kaj ĉiun flankon de ĉiu okazaĵo, kaj ankaŭ la proprajn reagojn kaj proprajn pensojn pri la afero. Ĉar ĉiame li estis farinta ĝin tiel, kaj tiel estas la maniero laŭ kio li devas fari ĝin nun. Ĉiam li povis fari ĝin tiel, ĉar li kreis etan tempo-<a id="nicx" href="CDS_01-V.xhtml#nicx">niĉon,</a> ne el Tero, nek el la galaksio, sed en tiu nepreciza cirkonstanco, kion oni povas nomi ekzistado, kaj li kutimis labori interne de kadro de tiu speciala niĉo tiel, kiel mezepoka monaĥo estus laborinta interne de sia kelo. Li tiam estis nur observanto, intense interesita observanto kiu ne kontentiĝis pri nura observado, sed kiu strebis enketi tion, kion li observis, sed kiu, malgraŭ ĉio, baze estis nur observanto, iu ne mem aktive aŭ persone partoprenanta tion, kio estis okazinta ĉirkaŭ li. Sed en la pasintaj du tagoj, li ekrekonis, li perdis la staton de nura observisto. Kaj la Tero kaj la galaksio ambaŭ trudis al li, kaj lia speciala niĉo ne plu ekzistas, kaj li persone inter-volviĝis. Li perdis sian neŭtralan vidpunkton, kaj ne plu povos komandi tiun ĝustan kaj malvarme faktan rigardon, kio estis doninta al li solidan bazon sur kio li povis verki sian skribadon.</p>

<p>Li paŝadis transen al la breto da taglibroj kaj eltiris la nuntempan volumon, trafoliumante ĝiajn foliojn por trovi la lokon kie li ĉesis. Li trovis la lokon kaj ĝi tre proksimis al la fino. Restis nur kelkaj senskribaj paĝoj, eble ne sufiĉaj por priskribi la eventojn pri kiuj li devos skribi. Plej probable, li pensis, li alvenos la finon de la taglibro antaŭ ol li finos pri tio, kaj li devos ekskribi en novan.</p>

<p>Li staris kun la taglibro en mano kaj fiksrigardadis al la paĝo kie skribaĵo finiĝis, la skribaĵo farita de li la tagon antaŭ hieraŭ. Nur la tago antaŭ hieraŭ kaj nun ĝi estas ankikva skribaĵo; ĝi eĉ havis paliĝintan aspekton en ĝi. Kaj ja decas tiel, li pensis, ĉar ĝi estis skribita en alia epoko. Ĝi estis la lasta skribaĵo kion li faris antaŭ ol lia mondo falis kraŝe ĉirkaŭ lin.</p>

<p>Kaj kiom, li demandis al si, utilos plua skribado? La skribado jam finiĝis, ĉio el la skribado kio gravos. La stacio fermiĝos, kaj lia propra planedo perdiĝos — sendepende ĉu li elektos resti aŭ ĉu iri al alian stacion sur alia planedo, Tero nun certe perdiĝos.</p>

<p>Kolere li fermis frapsone la libron kaj remetis ĝin en ĝian lokon sur la breto. Li paŝadis reire al la skribtablo.</p>

<p>Tero jam perdiĝis, li pensis, kaj li mem estas perdita ankaŭ, perdita kaj kolera kaj konfuzita. Kolera al la sorto (se ja ekzistas tia afero kia sorto) kaj al stulteco. Ne nur la intelekta stulteco de Tero, sed la intelekta stulteco de la galaksio ankaŭ, al la infaneca disputado kio povas haltigi la progresadon de la kunfrateco de popoloj kiuj fine etendiĝis en tiun ĉi galaksian regionon. Kiel sur Tero, tiel en la galaksio, la kvanto kaj komplekseco de la ilaĵo, la nobla penso, la saĝo kaj lerteco eble kunmetiĝas por esti kulturo, sed ne por esti civilizacio. Por esti vere civiliza, devas ekzisti io pli subtila ol la ilaĵo aŭ la penso.</p>

<p>Li sentis la tension en si, la tension instigantan, ke li faru ion — vagi prede ĉirkaŭloke en la stacio tiel, kiel kaptita kaj paŝanta besto, kuri ekstere kaj blek-vokadi nekompreneble ĝis la pulmoj malpleniĝos, frakcii kaj rompi, ellabori, iel, sian koleregon kaj desapontecon.</p>

<p>Li etendis manon kaj ekprenis la fusilon de sur la tablo. Li tiris malferme tirkeston en kiu li stokis <a id="munici" href="CDS_01-V.xhtml#munici">municion</a>, kaj elprenis skatolon de ĝi, disŝirante ĝin, malplenigante la kartoĉojn en sian poŝon.</p>

<p>Li staradis tie momenton, kun la fusilo tenata enmane,kaj la silento de la ĉambro ŝajnis tondri al li kaj li notis la senspriton kaj la mavarmon de ĝi kaj li kuŝigis la fusilon refoje sur la skribtablon.</p>

<p>Kia infana agemo, li pensis, ke li elspezu siajn malplaĉecon kaj koleregon kontraŭ nerealaĵo. Kaj tiam, kiam ekzistas neniu vera kialo por malplaĉeco aŭ kolerego. Ĉar la padrono de eventoj estis tia, kia estas dece, ke oni rekonu kaj akceptu. Ĝi estas tia afero, al kiu homo decus esti delonge alkutimiĝinta.</p>

<p>Li ĉirkaŭrigardis la stacion kaj la kvieteco kaj la atendado daŭre restadis, kvazaŭ la strukturo mem eble kalkulas tempopason ĝis evento venanta sur la natura fluado de tempo.</p>

<p>Li ridis milde kaj etendis refoje por havi la fusilon.</p>

<p>Ĉu estante nerealaĵo aŭ ĉu ne, la afero estus io por okupi la menson, por ektiri lin for de tiu maro el problemoj kio kirliĝas tute ĉirkaŭ li.</p>

<p>Kaj li bezonis la paf-ekzercadon. Jam pasis dek tagoj aŭ pli ekde lastatempe li estis ĉe la pafejo.</p>


<p class="center">
<a href="CDS_01-28.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="x" href="CDS_01-V.xhtml#"></a>
<p class="left"><img class="vortaro" alt="Image" src="images"/><a id="" href="CDS_01-27.xhtml#"><b></b></a>  <span class="piv"></span></p>

<div class="halfline"/>
</div>
-->

</body></html>
