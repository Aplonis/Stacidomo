<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>5</title>

<meta name="author" content="Ĝan Ŭesli Starling"/>
<meta name="copyright" content="2016, Ĝan Ŭesli Starling"/>
<meta name="description" content="Translation of Chapter 5 of Way Station by Clifford D. Simak into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Simak, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<h2>Ĉapitro 5</h2>

<p>La mesaĝa maŝino fajfis akre, kaj Inok Vales flankenmetis la libron en kio li estis skribanta kaj stariĝis for de sia skribtablo. Li paŝadis trans la ĉambro al la fajfanta maŝino. Li premis butonon kaj ŝovis stangeton kaj la fajfado ĉesis.</p>

<p>La maŝino plilaŭtigis ĝian zumadon kaj la mesaĝo komencis formiĝi sur la plato, malheleta je la komenco kaj fariĝanta pli malhela ĝis ĝi klare distingeblis. Ĝi montris:</p>

<blockquote>NUM. 406301 AL STACIO 18328. VOJAĜONTO JE 16097.38. INDIĜENO DE ALFO DRAKA VI. SEN <a id="bagagx" href="CDS_01-V.xhtml#bagagx">BAGAĜO.</a> NUMERO 3 LIKVA BASENO. SOLVAĴO 28. FORIROS AL STACIO 12892 JE 16439.16. KONFIRMU.</blockquote>

<p>Inok ekrigardis supren al la granda galakcia horloĝo pendanta sur la muro. Restis preskaŭ tri horoj intertempaj.</p>

<p>Li tuŝis butonon, kaj maldika folio el metalo portanta la mesaĝon elstariĝis de la flanko de la maŝino. Sube de ĝi, la kroma ekzemplero celis per si mem al la dosierujo. La maŝino eligis soneton kaj la mesaĝa plato estis refoje blanka kaj preta.</p>

<p>Inok elprenis la metalan folion, puŝe lokigis ĝiajn truojn super la duobla dosiera stako kaj lasis la fingrojn fali al la klavaro kaj tajpis: <span class="journal_ref">NUM. 406301 RICEVITA. KONFIRMOS BALDAŬ.</span> La mesaĝo aperis sur la plato kaj li lasis ĝin resti tie.</p>

<p>Alfo Draka VI? Ĉu alvenis, li scivolis, unu el ili antaŭe? Tuj post ol li plenumos la taskojn, li iros al la dosiera ŝranko kaj enketos.</p>

<p>Estos likvo-basena afero kaj tiuj, ĝenerale, estis la plej malinteresaj el ĉiuj. Ili kutime estis malfacilaj uloj por establi konversacion, ĉar tro ofte ilia koncepto de lingvo estis tro malfacila por uzado. Kaj same ofte, ankaŭ, eĉ ilia penso-procesoj provis esti tro malsamaj por provizi sufiĉan komunan idearon por komunikado.</p>

<p>Malgraŭ tio, li memoris, ne ĉiam estas tiel. Iam estis tiu basena vojaĝanto antaŭ kelkaj jaroj, el iu loko en Hidro (aŭ ĉu estis Hadeso?), li restis nedorma dum la tuta nokto kun tiu kaj preskaŭ maltrafis la elsendan tempon, pro mult-hora interdiskutado, iliaj komunikeroj (oni ne povas nomi ilin ‘vortoj’) ruliĝantaj unu super alia, dum ili koncentrigis en la malmultan tempon permesitan multege da kuneco kaj, eble, iom da frateco.</p>

<p>Li, aŭ ŝi, aŭ ĝi — ili ne diskutadis sufiĉe longe por temi pri tio — ne revenis poste. Kaj jen tiel, kiel ofte estis, pensis Inok; tre malmultaj revenis. Ja la plej multo da ili estis nur trapasantaj.</p>

<p>Sed li havis tiun, lin aŭ ŝin (kion ajn ĝi estis) priskribita en nigro sur blanko, same kiel li havis ĉiujn el ili, ĉiun individuon el ili, priskribitaj per inko sur papero. La tiama skribado estis okupinta lin, laŭ memoro, preskaŭ la tuton de la sekva tago, kurbita super lia skribtablo, por registri ĝin en nigro sur blanko: ĉiujn el la rakontoj diritaj al li, ĉiujn el la ekvidoj kiujn li estis doninta pri fora kaj imagvoka lando (imagvoka ĉar estis tiom multe el tio kion li ne povis kompreni), ĉiom el la varmaj sentoj kaj kamaradeco kio estis fluinta inter li mem kaj tiu misforma, tordita, malbela estulo de alia mondo. Kaj iam ajn, kiam li volus, li povus subenpreni la taglibron el la vico da taglibroj kaj ree travivi tiun nokton refoje. Kvankam tio, ke li neniam faris tion. Estas strange, li pensis, ke neniam sufiĉis tempo, aŭ neniam ŝajnis esti tempo, por foliumi la taglibrojn kaj relegi eĉ parton de tio, kion li estis registrinta tra la jaroj.</p>

<p>Li turniĝis for de la mesaĝa maŝino kaj rul-puŝis likvo-basenon je Grado 3 ĝustaloke sub la materialigilon, lokigante ĝin precize kaj fiksante ĝin tiuloke. Poste li eltiris de mem-retiran flekstubegon kaj dikfingre ŝaltis stangeton al Solvaĵo 28. Li plenigis la basenon kaj lasis, ke la flekstubego mem glitiri revene en la muron.</p>

<p>Denove ĉe la maŝino, li malplenigis la platon kaj sendis for sian konfirmon ke ĉio pretis por la vojaĝanto de Drako Alfa, ricevis duoblan konfirmon de la transa loko, poste ŝaltis la maŝinon al neŭtraleco, preta por denove ricevi.</p>

<p>Li iris de la maŝino al la dosiera tirkestaro kiu staris apud lia skribtablo kaj elprenis tirkeston plenan de kartetoj. Li rigardis kaj Drako Alfa estis tie, indikanta pri la 22a de aŭgusto 1931. Li paŝadis trans la ĉambro al la muro plena de libroj kaj vicoj da magazinoj kaj ĵurnaloj, plena de planko plafonen, kaj trovis la taglibron deziratan. Portanta ĝin, li paŝadis revene al lian skribtablon.</p>

<p>Aŭgusto 22a, 1931, li lernis, post trovi la priskribon, estis unu el liaj malpli laborplenaj tagoj. Estis nur unu vojaĝanto, tiu de Drako Alfa VI. Kaj kvankam, ke la priskribo por la tago plenis preskaŭ tutan paĝon en lia malgranda, krampa skribstilo, li estis doninta ne pli ol unu paragrafo al la vizitanto.</p>


<blockquote class="cursive">Venis hodiaŭ <span style="font-family: serif;color:darkred">[ĝi diris]</span> senformulo de Drako Alfa VI. Ne estas alia maniero laŭ kio oni povas priskribi ĝin. Ĝi simple estas maso de materialo, supozeble karno, kaj tiu ĉi maso ŝajnas trapasi serion da ritmaj ŝanĝiĝoj de formo, ĉar periode ĝi estas globeca, poste komencas plastiĝi ĝis ĝi kuŝas en la fundo de la baseno, iom tiel, kiel platkuko. Post tio ĝi komencas kuntiriĝi al si, ĝis fine ĝi estas ronda refoje. Tiu ĉi ŝanĝiĝado estas iom malrapida kaj certe ritma, sed nur en la senco, ke ĝi sekvas la saman ordon. Ĝi ŝajne havas nenian rilaton al tempo. Mi provis mezuri la tempon kaj provis detekti nenian tempo-ritmon. La plej mallonga tempo benzonita por trairi la ciklon estis sep minutoj kaj la plej longa estis dek ok. Eble dum pli longa observado oni povus detekti tempan ritmon, sed al mi tempo mankis. La <a id="semantik" href="CDS_01-V.xhtml#semantik">semantika</a> tradukilo ne funkciis pri ĝi, sed ĝi sonigis por mi serion da ekaj klaketoj, kvazaŭ ĝi estus interfrapinta kune ungojn, kvankam ĝi ne havis ungojn videblajn. Kiam mi serĉis tion ĉi en la gesto-manlibro, mi lernis, ke ĝi volis diri, ke ĉio estis bona, ke ĝi bezonis nenian zorgon, kaj bonvolu lasi ĝin sola. Kion mi faris postatempe.</blockquote>

<p>Kaj ĉe la fino de la paragrafo, enpuŝita inter la malmulta spaco kio restis, estis la direkto: <span class="cursive">Legu pri oktobro 16a, 1931.</span></p>

<p>Li turnis la paĝojn ĝis li venis al oktobro 16a kaj tio estis unu el la tagoj, li vidis, ke Ulisiz vizitis por inspekti la stacion.</p>

<p>Lia nomo, kompreneble, ne estis Ulisiz. Fakte, li havis neniun ajn nomon. Inter lia popolo ne estis bezono de nomoj; estis alia identiga terminaro kio estis multe pri esprimoplena ol nuraj nomoj. Sed tiu terminaro, eĉ la koncepto pri ĝi, estis tia, ke ĝi ne povis esti komprenata, certe ne uzita, fare de homaranoj.</p>

<p>“Mi nomos vin <a id="Ulysses" href="CDS_01-T.xhtml#Ulysses">Ulisiz,”</a> Inok memoris esti dirinta al li, je ilia unua renkontiĝo. “Mi devas voki vin per io.”</p>

<p>“Estas agrable,” diris tiam la stranga estulo (sed ne plu stranga). “Ĉu oni rajtas demandi pri tio, kial la nomo Ulisiz?”</p>

<p>“Ĉar tio estas la nomo de <a id="ulisiz" href="CDS_01-V.xhtml#ulisiz">impona viro</a> el mia raso.”</p>

<p>“Mi ĝojas, ke vi elektis tion,” diris la nove nomita estulo. “Al mia aŭdado ĝi havas dignan kaj noblan sonon kaj, inter ni du, mi ĝojos porti ĝin. Kaj mi alvokos vin per Inok, ĉar ni du laboros kune dum multaj el viaj jaroj.”</p>

<p>Kaj ja estis multe da jaroj, pensis Inok, kun la taglibro malferma al tiu oktobra priskribo de pli ol tridek jaroj antaŭe. Jaroj kiuj estis satigaj kaj enriĉigaj laŭ maniero kion oni ne estis povinta imagi antaŭ ol ĉio jam estis elmontrita al oni.</p>

<p>Kaj ĝi etendados plu, li pensis, multe pli longe ol ĝi jam etendiĝis — dum multaj jarcentoj plu, dum mil jaroj, eble. Kaj je la fino de tiuj mil jaroj, kion li estos scianta tiam?</p>

<p>Kvankam, eble, li pensis, la sciado ne estis la plej grava parto de ĝi.</p>

<p>Kaj nenio el tio, li sciis, estas certa, ke ĝi okazos, ĉar nun estis truduloj. Estis observistoj, aŭ almenaŭ unu observisto, kaj post ne tre longe, kiu ajn tiu estas eble komencos ĉase proksimiĝi. Tio, kion li faros, aŭ tiel, kiel li kontraŭos la minacon, li estis neniel scianta. Ĝi estis io, kio ja eventuale okazos. Ĝi estis io, kion li estis atendanta dum ĉiuj el la pasintaj jaroj. Ekzistis kialo por miri, li sciis, ke ĝi jam ne okazis pli frue.</p>

<p>Li jam diris al Ulisiz pri la danĝero de tio tiun unuan tagon kiam ili renkontiĝis. Li estis sidanta sur la ŝtupoj kondukantaj supren al la paltformo, kaj pensanta pri tio nun, li povis rememori ĝin tiom klare, kvazaŭ estis nur hieraŭ.</p>

<p class="center">
<a href="CDS_01-06.xhtml">
	<img class="break" alt="***" src="images/break.png"/>
</a>
</p>

<!--
<div class="xxx">
<a id="" href="CDS_01-V.xhtml#"></a>
Muelilvilaĝo, Inok Vales
<p class="left"><a id="" href="CDS_01-05.xhtml#"><b></b></a>  <i>~EB ; ~BeE </i></p>
</div>
-->

</body></html>
